DB

Ihamauwers jegens ons geinstigeert ende opgerockent, dat nu op eenen
beteren voet is ende hopen dat alles van tijt tot tijt noch sal beteren,
waer toe de Heere hopen wij vorder sijnen segen sal geven. Hebben
daer een Camer van rechte geordonneert om alle voorvallende ver-
schillen te decideren wtgesondert erimineele ofte hals saken. In desen
Raet sal gestadich onsen ecommanderenden persoon presideren. De
Cerammers, gevluchte Bandanesen, Ternatanen ende complicen (naer
wij presumeren), verstaen hebbende,dat wij daer lagen met 25 cor-
corren ende 3 jachten, hebben ons met vreden gelaten. Doch alsoo
wij door den lieutenant Westerman verstaen hadden,hoe onse onder-
danen van Amahe, Maccarica, Souco, Sepe ende Tommelouw door
inductie van D’ Jou Nay (sone van Kymola Daya goeder gedachten)
gesworen hadden, haer door verraet Mr vant fort Harderwijcq (gelegen
op Coacq) te maken, hebbende tot dien eynde sulex alreede metten
anderen besworen tot 3 verscheyden reysen; het geschut ende goet
hadden alreede verdeelt, slachtende den genen,die des Beiren huyt
vercocht eer hij dien gevangen hadde. De Ternatanen souden de helft
vant geschut hebben ende sijlieden d’ ander helft met het goet, daer
eenen Lebee Petole (dien wij vele vertrouden ende groote caresse gedaen
hadden, ja meer als hem competeerde) den principalen autheur aff
was. Gemelte conspirateurs hadden voor haer genomen,den lieutenant
onder pretext van bitcharinge met eenige soldaten buyten ’t fort te
locken ende alsdan te vermoorden. Jegens wanneer sij mede voorge-
nomen hadden de soldaten overvloet van sagueer toe te senden, op-
dat de selve droncken sijnde sij onder schijn van voorige vrientschap
met te minder perijekel alles souden vermoorden. Het welcke verstaen
hebbende, belastte aen gemelte Westerman, dat hij sonde simuleren
ende sich gelaten oft nieuwers aff en wiste. Doch dat ondertusschen
wel op sijn hoede soude wesen, tot mijner comste etc. Tek ging met
3 corcorren ende ’t jacht Pera derwaerts,om de geconspireerde te
apprehenderen ende met eenen ’t fort Harderwijk te lichten, ten
aensien die van Amahe, Macarica ende Sauco tot noch toe volgens
hare belofte niet aff en waren gecomen nde nu daer en boven dit
verraet bijder hant hadden genomen, als mede om dat het secoureren
desselffs ons seer moeyelijek ende costelijck viel. Ooek dat onse
geringe macht vrij wijt en sijt gesepareert was. Oversulex resol-
veerden ’t voorsz. fort te lichten,gelijck oock datelijck int werck wiert
