116

op welcke begraeffenisse Citchil Moussa vermidts het sijn moeye
was van Tabelole ontboden wierdt. Hier comende,gingh hij door
mandaet van den Gougou ten huyse,daert doode lichaem lach, om
t selve te sien. Den Coninck is daer mede gecomen; hem siende
sloech mettet riet,dat in sijn handt hadde den tuylbant vant hooft,
stootende voorts daer meede int aengesicht, waer over Moussa wegh
gingh, den welcken de Coninck volghde, vattende de erits van den
voorsz. Moussa wtthanden vanden geenen diese droech; die wt-
treckende, hem daer meede vervolchde. Hij, dit siende, nam de
vlucht in een huys daer ontrent staende, Ondertusschen ist geruchte
bij Cappiteyn Laout gecommen, den welcken dadelijck met partij
van sijn volek gewapent sich Jerwaerts vervoeghde. Den Coninck,
sulex verneemende, siende Cappiteyn Laout naer hem toe quam,
nam de vlucht ende viel int graff,daer men de doode princesse in
begraven soude, Luaout, dit siende, retireerde, roepende : Moussa
waer sijt ghij, levendich oft doot; leeft ghij compt, presenteert u;
gij dij doot, sal iek oock stervenl Waer over Moussa hem open-
baerde, die hij dadelijck schilt en swaert inde handt gaff seggende,
gestoort sijnde, wees niet bevreest, laet sien wye u leedt doen sal.
Soo dat op een cort van weeder sijden tusschen 2 a 300 mannen
inde wapenen raecten. Bij aldien Moussa doot oft gequest waere,
den Coninck apparentelijck mette selfde munte betaelt soude gewor-
den hebben. Dus alle over hoop staende, is den Gongou gecommen,
die de partije van Cappiteyn Laout nam, doende ygelijeken ver-
trecken, seggende: twaere nu geen tijt om metten anderen over
hoop te leggen; men soude de princesses doode lichaem onder
d'aerde helpen; soo den Coninck met Moussa yets wttstaende hadde,
sy beyden mochten malcanderen daer nae te keere gaen; Moussa
mocht soo wel als hij coninck werden. Eyndelijeken. door tusschen
spreecken vande papen sijn gescheyden, ende een ijder vertrocken.
Des avondts sondt cappiteyn Laout sijn sadaha- bij mij, versouckende
Moussa snachts bij ons int fort mochte comen, aldaer secreetelijck
verborgen te. blijven, om grooter swaericheden aen weeder sijden te
verhoeden. Wij hebben hem sulex toegestaen.  . . .

1 Zie de geslachtstafel hierna bl. 121
