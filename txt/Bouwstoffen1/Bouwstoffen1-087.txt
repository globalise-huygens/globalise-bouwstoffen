LXXIV                     INLEIDING.

V.

De minder aangename verhouding, die er tusschen de Neder-
landers en de regeering van Djambi bestond , deed een toenadering
van den Sultan van Palembang tot de onzen in 1632 een zeer
welkome ontvangst te beurt vallen. Hendrik Brouwer zond dan
ook al spoedig een jacht daarheen onder bevel van Adr. Sonnius,
niet zoozeer in de hoop, daar winstgevende handelsbetrekkingen
aan te knoopen, als wel, ,om der Jambinezen zware lasten
en quellingen wat in te binden.’ Zeer vriendschappelijk kon
echter onze verhouding met genoemden Vorst niet zijn, omdat
hij in nauwe relatie stond tot den Mataram, die via Palembang
zijne schepen met vivres, vooral met rijst, zond naar Malaka,
dat zijn hulp tegen Atjeh had gevraagd. In Djambi, waar in 1633
Tresel werd opgevolgd door Jan Pietersen de Gratie (16331634),
heerschte nog altijd ontevredenheid over de troonsopvolging ,
maar nog in dat jaar hield Ratoe ') Maes met vaste hand de
teugels van ’t bewind, daarin geholpen door haar broeder, den
Sultan van Palembang, ofschoon haar zoon in naam aan 't
hoofd van het rijk stond. De Mataram had zijne blikken ook
naar deze streken gericht, waarom de Gouverneur-Generaal
in 1635 eenige versterking naar Djambi zond. Toch was er
sprake van, den Nederlanders het verblijf in dat land te ont-
zeggen, om daarmede dien Javaanschen heerscher te believen.
Omstreeks dien tijd werd meer en meer de invloed merkbaar
van den jongeren broeder van den Sultan, van den Pangran
Aria ), die, terwijl de Pangran Anom met zijn echtgenoote
den tijd in Palembang zoek bracht, gesteund door eenige be-
vriende Grooten diens plaats begon in te nemen, zonder voor-
loopig den titel te dragen. Het was de politiek der Hooge
Regeering te Batavia, oneenigheid te zaaien tusschen Ratoe Maes
en hare zonen en dit, gevoegd bij de onhandigheid van Cornelis

t Op p. xxxr staat foutief Dato Maes,
 Zie hiervbr p. xxx1.
