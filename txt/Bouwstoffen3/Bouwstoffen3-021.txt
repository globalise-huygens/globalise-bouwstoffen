INLEIDING,           VI

uitdrukking is van Van Twist den 15 Februari 1641 overleed,
Zijn gemalin, de dochter van Iskandar Moeda ', volgde hem
op en deze overgang der kroon op een vrouw had verstrekkende
gevolgen. De Atjehsche Grooten zagen hun kans schoon, een overwe-
genden invloed op het landsbestuur te verkrijgen, veel grooter dan
zij gewoon waren en dat verlangen beheerschte ook hunne buiten-
landsche staatkunde. De overleden vorst was een Pahangsche prins
geweest, maar hij had tegenover den sultan van Djohor zijn recht
op de Pahangsche kroon, zijn erfgoed, met de wapenen moeten
verdedigen Nu deed de nauwe bloedverwantschap tusschen deze
heerschers, beide gesproten uit het Djohorsche vorstenhuis, bij de
Atjehsche Grooten de vrees ontstaan, dat de laatste na des eersten
dood pogingen zoude in 't werk stellen, om, b. v. door een hu-
welijk met hunne vorstin, beide tronen te bezetten. Dit nu moest
tot elken prijs worden verhinderd, omdat daarmede zou gepaard
gaan een verijdeling der pogingen van de Atjehsche rijksgrooten,
om de teugels van het bestuur uit de handen hunner sultan in
hunne eigene te doen overgaan. De nationale haat der Atjehers
tegen Djohor, gevolg van een krijg gedurende onheuchelijke
jaren, en de ontevredenheid, gewekt door het bestuur van den
pas gestorven vorst, ook een vreemdeling, waren die plannen
tot tegenwerking zeer gunstig. Toen nu Djohor onmiddelijk na
de verovering van Malaka door tusschenkomst der Nederlanders
aan Atjeh vredesvoorstellen deed, vonden deze een open oor op
Sumatra's Noordkust: al spoedig, nog in 1641, werd de oorlogs-
toestand voor geindigd verklaard, Atjeh zag af van de hoog-
heidsrechten, die het tegenover Djohor mocht hebben, mits dit
laatste zieh verbond, geen pogingen tot verdere toenadering tot
Atjeh te doen en nimmer meer gezantschappen naar dat rijk
af te vaardigen. Elke betrekking tusschen de beide staten hoopten
de Atjehsche Grooten op die wijze te verbreken. Djohor klom
een weinig in aanzien, sloeg dientengevolge een hooger toon

1 Vgl. beneden, bldz, 73, noot 1.
