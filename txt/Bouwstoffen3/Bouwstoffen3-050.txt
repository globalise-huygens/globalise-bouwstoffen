XXXVI           INLEIDING,

die de zaken gaande moet houden tot tijd en wijle een nieuwe
regeerder optreedt. De zwakheid, gewoonlijk aan zijn bestuur
verweten, komt dan ook neer op een gebrek aan initiatief,
waardoor het zich ongunstig van Van Diemen's tijd onderscheidde,
op bovenbedoeld gemis aan een staatkuudigen blik op de toe-
komst, waardoor juist Van Diemen’s regeeringsbeleid werd
gekenmerkt. Maar zoo goed als nergens is zwakheid te bespeuren,
waar Van der Lijn de politiek zijns voorgangers gaat voortzetten,
waar hij de consequentin aanvaardt van diens handelingen.
Van der Lijn's kracht heeft gezeten, niet in het uitbreiden ,
maar in het behouden, in het versterken van wat de Compagnie
nu eenmaal bezat aan grondgebied, aan politieken invloed, aan
handel. Hierbij heeft hij geen andere zwakheid getoond dan
die welke er kan gelegen zijn in de overschatting van eigen
kracht; hierbij - het zal straks blijken is hij op zijn stuk
blijven staan tot in ’t brutale toe. En in dien zin is de tus-
schenruimte tusschen de periode van Van Diemen en die van
Maetsuyker door hem op verdienstelijke wijze voor een gedeelte
aangevuld. Z heeft hij in de Ambonsche en Moluksche aan-
gelegenheden geen oogenblik zwakheid betoond. ’t Is waar,
dat hij, even als trouwens Van Diemen, steunen kon op raads-
lieden als Caen en Demmer, maar dit vermindert niets van
zijn aandeel in dit alles, daar hij heeft getoond te begrijpen,
dat ook, in de eerste plaats zelfs, van Batavia zelf de drang
tot krachtig handelen moest uitgaan.

Na den val van Kapaha werd een niet gering te achten
moeilijkheid geboren in de Molukken. Wel inziende, dat het
nu uit was met de voordeelen, welke de smokkelhandel in
nagelen op Ambon opleverde, wendde de den Nederlanders
vijandige, althans op de Compagnie ijverzuchtige, combinatie
van hare te Makassar gevestigde concurrenten het oog naar
de Molukken. Hunne kansen stonden daar niet slecht, omdat
Tidore met de handelspolitiek der Compagnie niets had uit te
staan en de Spanjaarden op Ternate misschien gelegenheid
