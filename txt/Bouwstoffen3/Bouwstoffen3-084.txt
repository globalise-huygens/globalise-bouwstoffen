LXX           INLEIDING,

En juist in de hier besproken periode deed zich een gunstige
gelegenheid voor, invloed op den gang der zaken te verkrijgen.
In 1644 was de termijn, waarmede door het octrooi, ingegaan
den 1 Januari 1623, het monopolie der Compagnie door de
Staten-Generaal verlengd was geworden, verstreken en de
oppositie tegen het doen voortbestaan van het privilege deed
zich luide hooren in de Staten-Generaal en daarbuiten. Vooral
de landprovincien, in vergelijking met Holland en Zeeland,
met Holland vooral, bijna geheel verstoken van de voordeelen,
directe en indirecte, welke de Compagnie opleverde, waren
minder dan zij geneigd, dezen toestand te bestendigen. Andere
aangelegenheden, waaronder de vraag hoe de in moeilijkheden
verkeerende West-Indische Compagnie op de been te houden,
werden aan de hoofdvraag vastgekoppeld, welke op die wijze
niet meer op zuiver terrein werd gehouden. Het duurde dan
ook tot Juni 1647, dat met meerderheid van stemmen, dus in
strijd met een resolutie der Staten-Generaal van 30 April 1641,
welke voor de verlenging van het octrooi eenstemmigheid voor-
schreef, die prolongatie in de Staten-Generaal definitief werd
doorgedreven. Hierbij werd de O. 1. Compagnie o.a. belast
met de betaling van 15 tonnen gouds ten behoeve harer jongere
zuster, ,die genouchsaem agoniseert:â€™ ' eene financieele op-
offering welke, volgens de Heeren XVII, het eenig doel der
opposanten tegen de verlenging van het octrooi zoude geweest
zijn. Het is hier niet de plaats, in te gaan op den onverkwik-
kelijken strijd, welke aan deze verlenging is vooraf gegaan;
het is voldoende te constateeren, dat de questie van de opper-
souvereiniteit der Staten-Generaal ternauwernood werd aangeroerd
(er waren stemmen , welke, trouwens te vergeefs, aandrongen op

1 Res. St. Gen. 4 Juni 1647.

2 Missive der XVII aan G. G.  R. dd, 10 April 1645,

3 Ress, Staten Gen, 18 Aug. 164318 Sept. 1649, - Ress. der XVII 12 Sept.
164220 Sept. 1644. Vergel. mijn opstel Hoe Stad en Lande een bewindhebbers
plaats in de Oost-Indische Compagnie machtig werd (Bijdragen voor vaderlandsche
geschiedenis en oudheidkunde, 3e reeks, VII, (1893), bldz, 301- 309).
