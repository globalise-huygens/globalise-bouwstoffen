209

maer naert vertreeken van desen Goeverneur mochter wederom so eeit
comen, die â€™t seggens van tongers ende vals schriven gelooft. Iek
beloofde hem eer wij van Amboina souden vertreeken so een Goever-
peur soude laten, die hem wel soude beiegenen ende contentement doen,
ende in Hollant comende aen onse Heeren ende Prince de saken van
Amboina also te recommanderen dat die plaetse althoos van een goet
Goeverneur sal versien werden. Op die beloften wiert Hytto veel
geruster ende te vreden in sijn gemoet.

Daer naer belaste ick Hytto met die van Cambelo te spreken op
datse wederom haer oude plaetse mochten comn bewonen, datse nu
langenoech verstroit hadden gewoondt , ende dat die questie op Louwo,
om den nieuwen Kipati, mocht neder geleit werden , also de Compagnie
door sulcke onenicheden schade lit inde betalinge vande schulden ende
int leueren der nagelen. Tweleke hij beloofde te doen, also hij van
aensien ende seer bemint is. Dat hij niet te wege en brengt en sal
nimant doen. Ende quam des anderen daechs wederom, seggende:
de questie om den Kipati al geslecht was, maer tot de saken der
Cambellesen had noch weinich moets om dat se seyden dat fort boven
haer hooft vande Hollanders ingehouden wiert, maer dat hij tegen
den avondt met Kemila en de Cambellesen bij mij soude comen, alst
geschiede. Maer twas al wederom te vragen waerom de Goeverneur
haer stadt verbrant ende geruineert hadde ende sij wederom comende
sulex meer mocht gebueren. Antwoorden haer dat se mij wel kenden,
die niet en was gecomen tot haer achterdeel maer voor te staen ende
alles in ruste ende vrede te helpen. Maer bleuen vast om antwoorde
op haer vrage. Daer op wiert geseit omdat se de Engelschen van
Louwo ouer lant hadden gehaelt, ende int Coninex fort ende lant
gebracht, daer se haer vlagge aff lieten waijen, twelcke haer nict
thoe en stondt ende geen macht daer thoe hadden.  Sij antwoorden:
doense dat deden dat den Goeverneur haer stadt al drie dagen be-
schoten hadde ende dat niet langer en conden verdragen, ende
claechden al ouer tverbranden van haer stadt ende wij ouer tver-
branden van onse logie ende d'Engelschen sonder consent meester van
sConinex lant gemaeckt, ende daerom d'eene schade tegen d'ander
moesten stellen. Waer ouer niet veel meer tegen te brengen hadden,
beloofden binnen twee maenden wederom daer te comen wonen, maet
tot noch toe niet gedaen. Wij maken gissinge ooek niet haest doen

14
