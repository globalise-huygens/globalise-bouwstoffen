218

de vlote naer de Moluques, also men beducht waren dat Don Juan
de Sylua met sijn armada daer mocht wesen, ten anderen datter geene
Generael en was, vresende door sulekx eenige desoorden mocht rijsen,
soo belaste iek doen ter tijt aenden gouuerneur Block Martss., dat
hij inde sake van de oorloge tegen de rebellen niet voorder soude
atentteren sonder capitein Hytto’s raadt ende assistentie, dat alsoo doende
de questie ende tverschil haest geuonden soude werden.

Aen den Orankay Oelang ende Haleui, Capitein Hitto’s soen, belaste
iek aen Hytto te seggen, dat hij om mijnent wille niet naer laten
soude sijnen besten raadt ende middel aen te wenden, dat den pais
tusschen den gouuerneur ende rebellen mocht geuonden werden, ende
niet om eenige particulieren haet die hij opden gouuerneur mocht
hebben tselue sou nalaten, alsoo sinen tijt haest wt was om te
vertreeken ende dat ick inde Moluques moest weesen om den viant
met onse vlote te helpen resisteren ende weeren, ende binnen drie
ofte vier maanden door Godes hulpe wederom in Ambona verhoopte
te weesen, om ofte tsake waer den pais midlertijt niet gemaeckt conde
werden alsdan mocht geschieden. Ende hoe wel capitein Hytto ver-
looft hadde ant casteel niet te comen soo lange Block Martss. gouuer-
nerde, is hij nochtans door onse last ende begeren ende doort versoecken
vanden gouuerneur ant casteel gecomen, daer hij de hoofden der
rebellen heeft doen comen, waer mede den pais gemaeckt wiert.

Alsoo de Compagnie aen de landen van Ambona opt hoochste is
gelegen, die met sinnen ende achterdencken dienen gegoeuerneert te
werden, want t is het corpus daer de Molucksche eylanden ende die
van Banda aen dependeren, ende is oock tgrootste landt, daer de
meeste inwonders sijn, leggende tusschen beyden, geuende de Com-
pagnie tmeeste profijt, dat verloren sijnde mach men rekenen dat
alles verloren is. Wij mochten daer na noch wat wepelsteerten maer
’thollen soude ons benomen wesen, ende de reste soude ons weynich
profiteren. De Portegisen rekenden, doense Ambona quyt geraeckten ,
dat doen de Moluques, Banda ende al verloren was, want sij hieldent
voor de sleutel vande andre plaetsen, ende iek mede. Derhaluen socht
ick die landen te conquesteren verhoepende daerdoor heerlieken ge-
recompenseert te werden,

Den heer Generael, gehoort ende gesien hebbende dat mij d'inwoonders
noch toegedaen waren ende gesint hadden, heeft mij voorgehouwen
