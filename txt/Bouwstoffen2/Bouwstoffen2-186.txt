104

Ternatesen alreede eens in onderhandelinge van vreede metten an-
deren geweest sijn buyten kennisse ende consent vanden onsen,
omme soo syluyden voorgauen haer religie te mainteneren, zijnde
daer tegens niet alleenlieken door giften ende gauen (als aende
Portugesen ende Engelschen is gebleeken) zeer corruptibel maer oeck
door hoope van hoogen prijs seer lichtelicken te bewegen om alle
voorgaende weldaden vanden onsen ende de contracten daerop ge-
bonwet te vergeten, ende des niet te min, tzij opentlie ofte bedecte-
liek, met andere natien te handelen.

De seste swaricheyt is het groot gebreck van alderley ammunitien,
schipsbehoeften ende andere totten oorloghe nodich instrumenten,
deweleke men niet alleenlick zeer qualieken in soodanige quantiteyt
als den noot vereyscht derwarts can senden, maer oeck bij faulte
van enige bequaeme ende verseeckerde plaetse in sodanige verseec-
kerheyt bewaeren als wel orbaer ende dienstich soude wesen, daertoe
dan oeck valt het gebreck van allerley hantwereks luyden, in son-
derheyt van Timmerluyden, tot reparatie ende onderhout vande
schepen, forten ende andere wercken.

De seuenste is gebreck van goede predicanten, siecktroosteren ende
dienaers, waerdoor niet alleenlicken onse eygen volck dageliex meer
ende meer verwoest ende verwildert, maer oeek insonderheyt d’In-
dianen die (soo d’aduisen luyden) veel yueriger sijn int stuck van
religie als dese Septentrionale natien, hunne affectien van ons
aftrecken, dageliex met groote meenichte afvallende tot het Mooren
gelooff, d'onse scheldende voor ongoddelieke menschen arger als de
Spaengiaerts ende Portugesen, die alle onse wellust ende giericheyt
soecken te versaeden, sonder voor die siele int minste eenighe
sorge te draegen, waerduer wij niet alleenlicken de gunste ende
genegentheit van die natien metter tijt zullen verliesen, maer
ongetwijffelt oock Goots segen met een, dien wij alleene onse voor-
gaende victorien ende goede successien moeten toescrijuen.

De achste ende laeste doch geensins de geringste swaericheyt
(waervan alle die laeste brieuen ende aduisen vol sijn,) is den
handel vanden Engelschen in Indien, ende insonderheyt inde Mo-
lucques, de weleke, alst blijct vuyt de ouergesonden ende uw. Hoo.
Mog. hier nevens ouergegeuen rapporten ende attestatien, niet alleen-
lick bij verachtinge ende lasteringe vanden onsen bij den Indianen,
