231

noeh macht hebben. Daerom daer is geen ouerdeneken te cort voor
mijn oom Kemilaha met U twee gebroers, onthoudt, laet dit sonder
faut weesen. Bij aldien als ghij compt berecht aen Bourou aen U
jonek vader Kemilaha Fackiery, dat hij die van Bourou altmael mede
brengt, want alle mijn raet sijn maer jonge luyden, daerom is dit
dat iek het eysch aen mijn oom Kemilaha, compt doch soo sal het
goet weesen, laet het seecker sonder faute weesen, o mijn oom
Kemilaha met al de ouerste van Oulla Lima ende Oulla Siua. De
nagelen en vercoopt aen geen andre coopluyden als aende Hollanders
alleen, want ick met haer verdrach gemaeekt heb, derhaluen maeckt
dat mijn beloften geen faut en is; dan bijaldien de Hollanders al
de vremde coopluyden eenige ouerlast doen, laet dat niet toe, want
mijn beloften met de Hollanders dat die geen recht en hebben ouer
de coopluyden Islam. Dit sonder faute, bij aldien de Hollanders niet
willen geloouen mijn, schrijft met mijn bootschap, dan bemerck ende
sie het dat sij luyden mijn dan quaet willen doen, laet dit sonder
faut weesen, onthoudt dit mijn schrijuens.

K.

Uit een brief van Steven van der Haghen aan Bewindhebbers,
in d. 20 Augustus 1618.

Iek ben al wat verwondert dat V Ed. ons jaer op jaer soo stric-
telicken commanderen de vremde Indianen van Ambona te weeren,
een sake daer bij dese tijt soo veel aen vast is, anders niet dan ofte
wij Ambona moe waren, ende begeerden die landen in handen van
de Engelschen ofte aen andre natien te recommanderen ende toejagen ,
ende soo wij daerbij persisteren mochtet alsoo wel gaen, ende dat
om een clein gewin min ofte meer tlant in sodanigen perickel te
stellen. Aende cleeden mogen wij wat verdienen maer aenden rijs
weinich ofte niet ende maken ons derhaluen soo odieus niet alleen
bij de Moluquesen, Ambonesen ende Bandanesen maer oock bij de
Jauanen, Macasseren, Maleyen ende andre natien, want de cleine
cramers wort daerdoor tbroot wt de mondt genomen. Derhaluen ist
geen wonder dat se onse vianden werden. Dit jaer heeft men den
