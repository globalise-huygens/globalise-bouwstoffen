35

geschieden tot mijnder eeren; dochte niettemin diekwils om die
moort van Banda '. Waer voor ons Godt almachtich bewaert heeft.

Dit is een landt van schoon hout seer goet ende bequaem om
fregatten ende galeyen te maken. Ick en sach mijn dagen geen
grooter noch schoonder, ende metter correkorren alhier seer goet
aerdich volck, die ons altemaell festageerden vant gene sij ver-
mochten.

Wij vonden hier een Ternataen, out van jaren, die ons sonder-
linge faveur heeft gedaen ende onse natie boven alle natien geexalteerd.
Achte die de principale oorsaeck te wesen den Coninck onse vrient-
schap versocht te hebben. Op dese plaetse is alles seer goet coop.
Sij betalen malcanderen met cleyne lapkens. Den Coninek heeft op
mij versocht om eenich coper gelt in sijn landt te hebben oft middel
om te slaen. Aen de vruntschap van desen Coninck is ons veel
gelegen. Hij heeft mij gepresenteert soo die van Banda qualijcken
willen, ons met alle sijn macht te assisteren om die van Banda
geheel te onderbrengen. . .  ....

ee

1 Aan den admiraal Pieter Willemsz Verhoef, den 22 Mei 1609.
