332

in twee troupen verdeelt, waervan ick de eene ende d'ander de Hr,
Gouverneur Sonck leyde omme haer alsoo te besluyten. Maer de gidde
hadde quade gissinge gemaeckt, sulex dat wij eerst een ure naer
sonnenopganck daer quamen, ende ons te vroech gewaer wierden,
sulex dat sij tijt hadden omme te vluchten met wijff en kinderen
naer hare stercte, die seer sterck vervolchden, nemende eenige van
hare stereten in; dan overmits de extraordinarie steylte ende smallen
wech daer langs op mosten, als door dien sij soo extraordinarie groote
steenen van boven neder lieten loopen, die sufficant waren omme
geheele boomen te vellen, soo en costen langs dien wech niet boven
comen. In de plaetsen daer sij wtgevlucht waeren vonden 9 doden,
ende boven daer sij ons staende hielden gissen datter noch tweemael
goo veel gesneuvelt sijn. Wij verloren 2 van onse onderdanen , hadden
ongeveerlijek 8 off 10 gequetsten. Dan naderhant overleyt hebbende
dat als wij al op die hoochte geweest waren, datter noch eenen veel
steylderen berch was, soo vonden geraden dat afftrecken souden,
overmits ons volck alreede door t'climmen vermoeyt was, te meer
ons aengedient wiert dat sij boven geen water en hadden ende noot-
wendich door den dorst gedwongen souden werden. Des selven avonts
riepen sij van boven om genade, versoeckende segouro ofte verseke-
ringe omme beneden te mogen comen ende met ons te handelen, dat
omme redenen wiert goetgevonden. Des anderen daechs quam den
Patty van Lissebatta aff, soeckende sich selven te excuseren, maer
alsoo de getuygen present waren vonden haer overtuycht, in voegen
dat sij genade eysten, belovende in toecomenden haer voor soodanige
fauten te wachten. Wij souden haer eenige boeten ofte penen opgeleyt
hebben, dan sij allegeerden dat alles wat sij hadden in hare huysen
gebleven was, overmits onse subyte comste, ende door de Ambonesen
genomen, gelijet oock inderdaat was. Des niet jegenstaende belooffde
voorz. Patty dat hij tgene hij gerooft hadde op onse onderdanen
binnen 6 maenden soude restitueren, dat hij nu niet machtich en
was. Van daer gingen naer den Singadie van Batchan, die mede
soo seer met de boven gemelde acten besmet was als den Patty, daer
wij de huysen oock altesamen ledich vonden, sijnde het volck ge-
vlucht met meest alle hare goederen.

Den Singadie ginck met ons, als oock den Patty van Lissebatta,
ende doen staken over naer Boano, als wanneer ons den Soon van
