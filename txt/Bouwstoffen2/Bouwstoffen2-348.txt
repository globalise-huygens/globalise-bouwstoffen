266

Bagualla, Soulyway, Hatue Alang ende Lilleboy, wesende over de
1000 paer getrout. In onse eylanden als Omme ende Uliasser sal
sulex eerstdaechs soecken in te voeren. Is vrij met minder moyte
toegegaen als ick mijn selven wel geimpresseert hadde. Dit volck is
seer wel tot iets te brengen, dan dese naergelegene Mooren weder-
houden alles, bespottende ende verachtende alles, dat haer de dese
als noch jonck sijnde haest schamen, ende dat met verdachte ende
versierde leugenen, dat voor ons onmogelijek is voortecomen overmits
wij haer spraecken niet en verstaen.

Volgens U. E. B. advijs hebben hier eenige vande jonge luyden
die voor desen hier te schoole hebben gegaen en alreede duyts lesen
ende schrijven verstaen connen, aengenomen om door domine Danckert
in fondamenten der Christelicker religie geinstrueert te werden, die
het seer beyvert, bij wien sij 2 mael daechs comen, wesende de
jonge luyden 9 int getal, out van 20, 22, 24 a 25 jaren, die ijder
tot sijn onderhout 3 realen ter maent hebben toegeleyt, alsoo sij haer
studie waernemende int bos oft op haer coubous niet en connen pas-
sen, met toesage dat wanneer als sij soo verre sullen gecomen wesen,
datmen haer op eenige plaetse gebruyct, alsdan 6 realen maentlijcken
sullen winnen, vande welcke mijns gevoelens andre vruchten sijn te
verwachten als wel van een deel onnutte dienaers, waervan den
eenen hem tot droncken drincken, achterclap, haet ende nijt bege-
ven, sulex dat de soodanige meer tot schandael als stichtinge strecken
ende andre traech ofte onbequaem sijn omde spraeck te leeren, heb-
bende wijf ende kinderen int vaderlant ende trachten niet anders
dan dat baren tijt mochte geexpireert wesen omme naer Patria te
mogen keeren.

.                                             .               .   .   .   -   .

Actum int Casteel Amboyna adij 4 May a, 1620,
Het sieckenhuys ende schoole is gemaect als mede meest alle de
andre wercken die U. E. E, bevolen hadt. t

U. E. E. onderdanigen dienaer
HERMAN VAN SPEULT.

1 Dit komt voor in een bijvoegsel van 10 Mei.
