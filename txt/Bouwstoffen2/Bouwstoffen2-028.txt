EE

XII            INLEIDING.

weerstand te bieden en weldra wapperden hunne vaandels op
de borstwering. Maar hiermede was nog weinig gewonnen. De
Tidoreezen hadden zich met behulp van de Spanjaarden, ervaren
in vestingbouw, versterkt op moeielijk toegankelijke hoogten.
Eene poging om eene dier sterkten door storm te nemen mis-
lukte. Door een misverstand bleef een deel der Hollandsche
troepen werkeloos en liet zich zelfs door de Tidoreezen over-
vallen en op de vlucht slaan. Nu was de moed geheel verloren,
en zag Both zich genoodzaakt het volk weder in te schepen.
Noch Both, noch Reael, die de troepen aanvoerde, waren krijgs-
kundigen. Maar daarenboven stonden zij hier tegenover een volk
dat zijn eigen grond verdedigde en zich bewust was een dap-
peren bondgenoot tot zijn steun te hebben.

Aantrekkelijker voor het Hollandsche scheepsvolk dan een
moeielijke landtocht was zeker het plan, dat door velen in den
scheepsraad geopperd werd, om op buitvaart uit te gaan naar
de Philippijnen. Maar Both en de meesten waren van oordeel,
dat men dan gevaar zou loopen in de Molukken te verliezen
wat men eenmaal gewonnen had. Het schijnt dat Both hier nog
had willen blijven, op hoop van door een gelukkiger krijgsbe-
drijf de schande der nederlaag uit te wisschen t, maar de Raad
was van oordeel dat zijne tegenwoordigheid te Bantam vereischt
werd. Coen vertrok met hem derwaarts (Augustus 1613). Reael
bleef als Gouverneur in de Molukken achter.

Onderweg bezocht Both het eiland Boeton. De radja had
hem den tocht naar Solor aan de hand gedaan en deelde hem
nu mede hoe gelukkig die geslaagd was. Hij ontving de Hol-
landers zeer feestelijk, want hij had hun steun tegen de Makas-
saren noodig, en Both meende dat hij weerkeerig van grooten
dienst kon zijn bij het onderwerpen der Bandaneezen. Hij liet
dan ook bij zijn vertrek een klein garnizoen op Boeton achter.

1 Althans, hij beklaagt zich in een brief aan Bewindhebbers (10 November
1614) dat Reael hem niet genegen was en op zijn vertrek aandrong.
