323

Van Cambelle ginck naer Lsoehoe omme met Daya volgens belofte
te bitcharen alwaer ick 2 oft 3 dagen was. Dan Daya en quam niet,
liet sich altemets exeuseren dat droncken van amphion was. Lelyato
ende d'Jou’ (P) Louhoe quamen aen boort sijnent wegen, thoonden
een goet samblant, belovende voortaen beter correspondentie ende
vrientschap te houden, lasterden daer benevens Dayens proeeduyren,
sulex dat men soude presumeeren, die der Mooren loosheyt niet en
kent, dat sij malcanderen dootlijek hateden. Het schijnt dat sij nu
de schult van onse questie willen attribueren aenden coopman Meyer,
die sij seggen mij alles wat daer passeerde ten argsten aviseerde, en
sijn al doeexkens voor t bloeden. Het schijnt dat de Mooren naerde-
mael sij met het leeuwenvel niet vorderlijex en hebben connen ver-
richten dat sij nu het vossenvel willen aentrecken. Sij houden haer
noch gerust, doch hoe lange sulex duyren sal wil den tijt leeren.
Der Tarnatanen hoochmoet sal nu dapper wederomme beginnen te
wassen, overmits nu onlangs door schrijvens vande heer Gouverneur
Houtman hebbe verstaen dat de Tarnatanen met 25 corcorren de
Spaense galeye genomen hebben, daer 330 sielen op waren, waer-
van de heer Gouverneur Houtman met de schepen 120 man herre-
waerts gesonden heeft, daervan 20 hier gehouden ende d’ resterende
naer Banda gesonden sijn.

Belangende den aenwas der Christelijke religie gaet, de Heere sij
off, noch redelijcker wijse wel toe door dien (door) de nieuwe scholieren,
die vast over al verdeelt hebbe, het volck, te weten dese Ambonese
naemchristenen, allengskens onder meerder tucht gebracht werden,
sulex dat de kinderen van alle principaelste nu ter schole comen
ende hopen bij verloop van tijt vande jonge aencomelingen iet vrucht-
baers sal te verwachten wesen, alsoo de oude gelijckmen seyt meest
inde wolle geverft sijn. Nu onlangs geleden is eenen Paty Alang,
hooft van verscheyden Negrijs oft dorpen, die aende westhoeck vande
Baya van Amboyna resideert ende altijt Moors geweest is, Christen
geworden met omtrent de helft van sijn dorp door toedoen van eene
vande nieuwe studenten genaemt Lauwerens Marcus van Hatuwa,
die seer neerstich is. Vertrouwen dat de goede ende genadige Godt
voorders sijn licht door desen middel metter tijt meer ende meer sal
doen schijnen ende desen dolenden hoop tot beter ende ter rechter
kennisse brengen tot grootmakinge sijnes heyligen naems. Den goeden
