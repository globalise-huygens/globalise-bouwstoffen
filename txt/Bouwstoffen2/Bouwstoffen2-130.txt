48

Wij weder aent Casteel gekeert zijnde, verwachtten daer langhe
nae de compste van de Gedeputeerden vant landt, omme prijs op
de nagelen te maecken. Daeromme gedrongen werden, de scheepen
wat langer te houden, om haer de vreese niet te ontjaghen, ende
te meer tott redelt te faciliteeren. Ondertusschen arriveerde den heer
Generael (namentlijck den 13en Mayo) aent Casteel, comende ouer
Combello, Luha ende Hitto, hebbende het schip onder de Manipa
geanckert gelaten, daer mede zijn E. van Banda was geseylt. Voorsz.
Orangkays zijn in sulcken getall noch met alsuleken authoriteyt niet
aent Casteel gecomen als behoorden. Ende alsoo zij onder weech
waeren om nae het Casteel te gaen, heeft voorsz. Orangkay Ticos
wtghegeven dat de Orangkays niet wisten wat zij deden, ende sott
waeren, want (seyde hij) ick hebbe met d’ Enghelschen een accoort,
teghen hondert realen de bhaar gemaeckt, ende dat sij toecomende
jaer weeder souden comen ende hem souden helpen, ende hij weder-
omme d’ Engelschen, indien de Hollanders ijmandt van hem wilde
misdoen. Hieromme (seyden zij) waren gelast niet leeger te handelen ,
dan a 80 realen de bhaar, daer zij te vooren last hadden, tott op
de 70 te comen. Waer door bij ons niet eens bott geboden is, ende
d’ Orangkays even wijs ghescheyden zijn.

Of het seecker zij dat Ticos met d’ Engelschen verbondt heeft
gemaeckt, dan off dit een wtstroijinghe sij omme tott hooghere prijs,
te comen, is bijcans onmogelijeck voor ons om weten. Wij hebben
van beyde gehoordt, daeromme weten niet wat gelooven; dan dit
isser van dat de listen, die dit volek weten te gebruycken, voor ons
niet well om begrijpen zijn. Daeromme hoe wijt keeren off wenden,
worden altoos bedrooghen.

Over de trots van die van Luha doleert Cappiteyn Hitto seere
seggende dat zij althoos den haen maecken, ende t’ hooft op steecken ,
ende noch goede lieden blijven, ende van den onsen gecaresseert
werden, waer teghen ick (seyt hij) althoos wel doe, ende noch den
prijs van d’ andre moet volgen, ende weynnich danckx hebbe. Wij
behoorden, seyde hij, daerinne anders te versien, ende een casteel
op Luha te maken; hij wilde ons met all zijn volck daer toe helpen,
om haer trots te vellen, want om dat hij het hooft niet op steeckt,
ende hem stille houdt, segghen die van Luba, dat Cappiteyn Hitto
een slave vande Hollanders is. In dese handel doende zijnde waeren
