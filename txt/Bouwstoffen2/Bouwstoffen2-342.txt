260

a B      Hier op antwoorden sijluyden naer een lange stilswij-
gen, dat sij onder den anderen verwant waren en dat dit jegenwoor-
dich ontstont uyt eene vreese voor oproeyinge van Iha ende Mau,
versoeckende, dat haer voor dese reyse soude laten berustende ende
onse ronde doen, ende ingevalle sij op onse wedercomste niet aff en
lieten van haere begoste rebellien, dat haer alsdan te gesamender
hant souden aentasten. Doch ick hielt haer voor, dat ick persoonelijck
met dese honie derwaerts wilde en haer vragen off sij niet gesint en
waren om met mij te pangayen, daer sij seer ongaerne aen wilden,
vreesende dat ick haer met gewelt daertoe dringen soude, daer sij
eyntlijek in verwillichden, wel jegens haren danck, waer uyt begost
achterdencken te erijgen, dat dit wel een generaal bitsaringe mocht
wesen. Mede ontstont bij hunlieden eenen loosen alarm, seggende.
dat die van Iha ende Mau de negrij van Tuaha souden affgeloopen
hebben, waer over al het volek op de been geraeckte, sulex dat soo
iek met gewelt niet steuyt en hadde, souden altesamen opde loop
getogen hebben, het weleke mij diende tot meerder confirmatie datsij
van dit spel wisten. Des niet jegenstaende ginck evenwel met de
honie, bestaende in 13 correcorren, daer ontrent 1000 Ambonneesen
ende 59 soldaten op waren, derrewaerts, op hope dat als wij bij
de wercken waren, haer misschien alsdan beter aenden man souden
helpen. Daer gecomen sijnde sont datelijck een man die daer ge-
legen hadde naer boven, haer doende aenseggen dat iek persoonnelijck
was gecomen omme met haer te spreecken ende te vernemen om wat
redenen sij rebelleren wilden yegens haeren rechten Heere. Waer haer
overlast oft onrecht geschiet ende leugenen wijs gemaeckt, dat sij bij
mij souden comen en geven reden, dewijle de deure der genaden
noch open was. Jegens den avont quamen onse gedeputeerden wederom
aff, seggende dat die van Nousselao hen belast hadden mij te seggen ,
dat sij voor ditmael niet en souden affeomen en soo ick daer was
gecomen om haer affbreuck te doen, dat sij mij aen strant souden
verwachten, waerover datelijck alle de principale vande vloote weder-
omme vergaderden, haer de trotse antwoorde vandie van Nousselao
voorhoudende, verhopende haer door deselve soude bewegen tot het
exploit, haer voorhoudende mijn concept oft aenslach die voorge-
nomen hadde, wesende dat wij met de gantse honie datelijck vandaer
souden vertrecken ende haer souden laten weten (dat wij) nu door-
