314

Capiteyn Hittoe de luchter soude leyden. Des morgens met den
dageraet misten 10 van onse corcorren, die des nachts wt vreese
waren doorgegaen. Des niet jegenstaende, naer op alles ordre gestelt
hadde, soo gingen op de roey naer den vijant toe, dien wij onder
den wal meynden te besluyten; euenwel vonden geraden noch eerst
een ecorcorre een weynich voorwt te senden met een witte vlagge,
om te sien oft die van Seram ons wilden te spraeck staen. Dan daer
en was geen gehoor, overmits sij haer lieten voorstaen dat sulex wt
eleynmoedicheyt geschiede, sackende derhalven op ons aff, ende wij
vonden ons geheel geabuyseert door dien zij met meer als de helft
van haer macht tâ€™ zeewaerts van ons waren, ende hadden ons metter
haest omsingelt vande zeesijde ende aende lantsijde hadden sij onge-
veerlijek 40 oft 50 lichte prauwen, die sij comans noemen, daer niet
meer als 5, 6, 7 ofte S man ten hoochsten in en sijn, daer sij seer
meesterlijck mede weten te vechten. Dan al hoe wel die Serammers
ons omsingelt hadden soo en quamen sij ons in den eersten qualijck
soo nae dat wij haer met onse roers conden begaen ende pangayden
alsoo rontsomme ons henen dat een lust om te sien was, overmits
sij soo couragieus voor den dach quamen. Oversulex resolveerde hare
hongy in tween te snijden ende soo vanden anderen te separeeren , maer
daer en wiert door de cleynmoedicheyt vande Ambonesen niet geroeyt
naer behooren. Dan ick quam met mijne coreorre soo verre dat icker
een onder scheut creech, die 3 bossen ende 15 musquetten op hadde,
met den welcken het seer haest beschickt was, want alsoo hijt te
quaet ereech soo ecoos hij de wal, ende alsoo wij hem aen boort
quamen sprongen al te samen te vroech over boort, waerdoor de
Ambonesen (die een duyvel op een verwonnen man sijn) terstonts
haer naer sprongen ende sloegen der 80 oft 90 doot. Eenige 6 ofte
8 ontquament ende 5 eregen gevangen, ende al hoe wel ick belaste
dat men met de andere corcorren den vijant soude vervolgen, soo
en geschiede sulex wel soo haest niet alst den tijt wel vereyste,
ende den vijant gesien hebbende watter om ginek settender onder-
tusschen hare seylen bij ende steldent op een vluchten, met roeyen
ende seylen, naert eylant Ceram dat ongeveerlijck 5 mijlen van daer
leyt, ende alsoo sij wel soo wel beroeyt waren als wij en vonden niet
geraden haer langer te vervolgen , te meer alsoo de vlote gedesprovideert
was van water, Wenden oversulex den boech naer Goele goele alwaer
