XXXVII              INLEIDING.

fort te Djakatra werd 250 man bezetting gelaten. Groot was
de kans, dat het vr Coens terugkomst voor de vereenigde
macht van Engelschen en Javanen zou zijn bezweken, omdat
men ook daar nagenoeg geen kruit in voorraad had, maar het
verlies der schepen zou met het oog op de Molukken nood-
lottiger zijn geweest. Met hartzeer liet Coen dus zijne nieuwe
schepping aan haar lot over en voer met de schepen binnenwaarts.

Den 4 Februari 1619 kwam hij voor Ambon. Hier had de
luitenant-gouverneur Herman van Speult blijken gegeven van
ijver en beleid. De inwoners van Hoetoemoeri aan den Zuid-
oosthoek van het eiland hadden zieh reeds lang aan rooverij
schuldig gemaakt en werden ten laatste zoo stout, dat men
het niet langer mocht dulden. Hunne versterkingen lagen echter
op zeer moeielijk bereikbare rotsen, en men had in den tijd van
Bloeq ondervonden wat dit beteekende. Van Speult liet zich
echter niet afschrikken. Met 70 soldaten en een duizendtal
Ambonners, tastte hij hen in hunne forten aan, vervolgde hen
van het eene punt naar het andere en sloot ten laatste hunne
hoofdkampong in, waarop zij zich overgaven. Vervolgens begaf
hij zich, gesteund door kapitein Hitoe, met 35 karakoraâ€™s op
de roei om de zeeroovers op de omliggende eilanden te
straffen, legde hun boeten op en sloot zelfs met de bewoners van
Boano, die de Portugeezen nooit hadden bedwongen, een contract.

Van Speult zag evenals van der Haghen terecht in dat,
al hield men de Mohammedanen te vriend, de uitbreiding van
den Islm, die in dezen tijd door gevluchte Bandaneesche
priesters zeer werd bevorderd, moest worden tegengegaan,
omdat zij veelal met opwekking tot tegenstand tegen het
Nederlandsche bestuur gepaard ging. Zijn ferme houding deed
op Ambon en de Oeliasers velen terugtreden, en sommigen gaven
zelfs blijk van hunne oprechtheid, door zich tot Christen te
laten doopen, ,etende niet weinig speks schrijft van Speult.
Meer verwachting mocht men koesteren van eenige jonge Am-
bonners, die hij den kost gaf en door den ijverigen predikant
