214

doch Amboina wel mach versien ende besorcht werden, want tis de
de bruit daer de viant om danst; dat quyt sijnde ende soude ons
de reste niet veel baten. Den viant heeft de buhay quansuis om de
Moluques gemaeckt, maer twas Amboina dat hij meende, twelcke
V. B, mogen verstaen bijt schriftelick wtgeuen van Don Juan de
Sylua, als mede vant seggen der gevangenen; daer omme dient
Amboina van alles wel versien te wesen.

De pais tusschen den Gouverneur ende die bouenplaetsen was so
wten rouwen gemaeckt doen iek den 4en Januario 1617 aent casteel
arriveerde, maer iek en vondet noch niet anders als een trouble seo
daer een lange storm op gewaidt hadde, want de hoofden van bouen
en quamen niet aff; tquarts volek quamen na haer goetduncken te
werek ende maecktent al na haer belieuen. Ick hebbe die hoofden
allenskens aff doen comen, wtgesondert den coninck van Quilang;
die moeste ick een segura ofte geleybrief seinden eer dat hij be-
geerde aff te comen; maer nu sijn alle saken in Amboina wel ende
wederom op de oude voet, Godt loff, ende den goeverneur Block
Martsen is inde eylanden Liasser geweest met drie. correcorren, om
die questien ende troubles aldaer van 't een eyland tegen tandere,
teen dorp tegen dandre te apaiseren ende te neder te leggen, twelcke
noch somich gesproten was vant oorloge tegen die van bouen, daerse
mede aenhingen, Den coninck van Quilang met sijn correcorre is
selue mede geweest om den goeverneur te accompaneren, enfijn dat
Amboina met sijne omleggende eylanden nu wederom in rusten is,
tweleke ons Godt de Heer gunne dat also mach blijuen. . . . .

V, Ed. vermanen datse van den pr

ofitelicken handel van Bouton
niet en vernemen, twelek geen wonder en is want men mocht noch
wel hondert jaren wachten eer vandaer ofte Solor wat comen soude,
wandt daer niet en is can men niet vandaen halen, twelck men wel
ouer die 13 ofte 14 jaren heeft geweeten. Ick en weet noch niet
waer om die conqueste van Solor geschiet is, als om onse cleine macht
meer te verspreien ende de Compagnie op grote costen te jagen.
Ende dat men wt de Moluques, Amboina ende Banda alle Engelschen,
Francen ende andre Europissche natien moet schicken te weeren is
meer als nodich, bij aldien wij onse ruine niet begeren te verwachten.
Ten anderen dat men met gewelt alle Chinesen, Jauanen, Malayen
