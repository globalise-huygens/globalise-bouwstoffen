51

te erkennen. Dit aldus gearresteert ende den dach, omme met de
vloote van Maleyo derwaerts t seylle te gaen, tott op den Ten
Julius bestempt zijnde, soo heeft hen een ijder sijn commissie waer-
nemende hiertoe geprepareert. Na overslach, reveue ende monste-
ringhe, bevonden in alle de 13 schepen, soo gesonden ais inpotenten,
960 sielen, op alle de casteelen hier inde Molucos sijnde omtrent
500 soldaten, dat zeer weynnich was, na de meynnichte van schepen
ende forten, waut soomen die behoorlijek soude mannen, om watt
groots te doen, hadden ten minsten 2500 a 3000 mannen van
noode. Wilde Godt dat de heeren Mayores eens conden geloo-
ven, hoe dienstig ende voorderlijek het haer soude sijn, soo sij
de schepen vuytvarende beter met volck versaghen. Iek verseeckere,
dat hier in Indien, all hadden wij schoon geen meer schepen dan
hier nu zijn, wat anders wtgerecht soude werden, hoe (zoo) wel int
stuck vanden handel, als op ende teghen deh vijandt. Do Compagnie
soude den last van de soldije noch beter connen draghen dan teghens-
woordichlijek.

Wet voorschreven getall hebben te velde verordent ende onder acht
vendelen verdeelt 465 musquettiers, wt de 13 schepen 185 musqnet-
tiers soldaeten; hier bij hadde noch een compagnie Japanders van
40 mannen. Zijn tsamen 690 musquettiers, behalven eenighe officie-
ren. Dit is al tgene te velde hebben connen breynghen, alsoo inde
schepen niet dan scheepsoffieieren ende ereupelen resteerde ende de
forten geen meer volek ontbeeren conden.

Den 7 Juylius voorsz. sijn van Maleya t seyl gegaen, den Sen
tsavonts gheseth onder Tidoor, eenighe schepen binnen schoots vant
oude Portugijs casteel, daer vuyt oock eenighe met haer geschut
doch sonder schade hebben geraeckt. Desen avondt warde noch ghe-
resolveert dat de 4 schepen, De Sonne, Mane, Den Hollantsen
Leeuw ende de Paeu dese nacht soo doen onder t casteel souden
gaen anckeren als mogelije is om het fort te beschieten, ende den
vijandt de handen voll te geven, ende dat het volek morghen metten
dach soude landen Dese schepen zijn daer voor gegaen, ende hebben
opt fort 273 schooten gheschooten, ende t’ fort wederomme 44 op
haer. Den Sen met den dach, is alle het voorsz. volck een halff
cartauw schoot bij noorden t’ fort gelandt, marceerende lanckx de
strande tott onder des vijandts fort. Den vijant hadde een schoon

8
