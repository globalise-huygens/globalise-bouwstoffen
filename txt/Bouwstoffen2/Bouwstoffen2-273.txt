191

Met dese ende diergelijeke propoosten meer, die wijt ende breet
vielen, brachten wij de voorsz. vergaderinghe soo verre dat sij met
ons accordeerden den prijs vande nagelen op 60 realen de bhaer ende
dat altijt geduerende. Dit geschiede in presentie van capteyn Hitoe,
die aennam tselue mede te volgen gelijek de Orginele contracten
daervan gemaeckt ende neftens desen ouergeleuert breder sijn in-
houdende.

Dese contracten aldus vernieut ende eenen vasten prijs gemacckt
sijnde, scheen wel off men nu met meerder gerustheyt met dese
Moorsche ende trouwloose natie soude handelen, maer ’ten duerde
niet langer als in April daer nae, als eerst een, weleke weder ver-
seylde, ende inde volgende maent Mayo twee Engelsche schepen voor
Loehoe quamen, datse lieten sien hoe veel sij van hare beloften hielden.
Die van Loehoe, Cambello ende Lessidy, op Loehoe vergadert sijnde,
handelden ende spraccken openbaerlijek metten Engelsen, die aen-
hielden om een huys op Loehoe ende volck met haere eoopmanschappen
daer in mochten hebben niettegenstaende iek daer met drie ofte 4
correcorren lach ende noch bij mij hadde tjacht den Groenen Leeuw
ende dat het schip de Maen voor Cambello was gecomen. Ons dacht
dat het nu tijt was ergens eenen vasten voet opt lant te crijgen ende
onse gemaeckte contracten wat te versekeren. Op Loehoe was hier
toe cleyne apparentie, vonden derhaluen goet aen te tasten een
fortgien op Cambello op een hooghte gelegen. Wij meenden het selue
met een loop in te nemen, maer misluckte door grooten regen, ende
als wij daer op begosten te schieten, liepen die van Cambello naer
Loehoe, roepende de Engelsen thaerder hulpe, welcke samen eenige
dagen jegens ons ende wij op haer schooten, ter tijt d'Engelsen met
haer twe schepen van Loehoe verseylden , ende op Cambello bij tschip
de Maen ten ancker waren gecomen, als wanneer d'Engelsen noch
eenich volck ter hulpe van de Mooren int fortgien hadden gesonden,
die doen soo dapper op ons schooten dat wij niet sonder groot perycul
en conden comen aff ende aende strandt, daer wij in een cleyne be-
schansinge ons volek dagelijex van alle behoeften mosten versien.
Waer over wij resolveerden d’Engelsen aen te seggen dat se hun
vlagge ende volek, die sij op het fortgien ter assistentie van de
Mooren jegens ons gebruyckten, souden aff laten comen, off dat wij
haer schepen souden aentasten. Hier op versochten sij haer wat te
