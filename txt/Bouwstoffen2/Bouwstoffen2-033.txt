INLEIDING.           XVII

wilde laten liggen deed hij in ’t laatst van 1614 een tocht
naar de Philippijnen om daar zooveel hij kon de Spanjaarden
schade toe te brengen. Te Iloilo op het eiland Panay en in
den omtrek van die haven weerde men zich dapper met
branden en blakeren ’, maar de moesson belette de vaart naar
Manila. Ook was het niet eens gelukt den toevoer van Manila
naar de Molukken te onderscheppen. De Spanjaarden waren
met die vaart beter vertrouwd dan de Hollanders.

Of nu een ervaren en doortastend soldaat niet wat meer in
de Molukken had kunnen doen dan Reael, is moeielijk uit te
maken. De toestand der Spanjaarden was in dien tijd door
gebrek aan ’t noodigste erbarmelijk en de Spaansche gouver-
neur achtte het ,een bizondere genade des Hemels dat Hij zijne
vijanden de oogen des verstands had verblind, opdat zij niet
zouden weten wat in hun vermogen stond’ '. Reynst, die in
Juni 1615 voor Ternate kwam en, naar aanleiding van be-
schuldigingen door Both tegen Reael ingebracht, een onderzoek
had in te stellen naar zijn bestuur, getuigde niets dan goeds
van hem en zag in hem evenals Both zijn aangewezen op-
volger . Maar ook Reynst was geen man van den degen,

Dat de Gouverneur-Generaal het advies van Reael op prijs
stelde bleek ook hieruit, dat hij tot nu toe gewacht had op
eenige gewichtige punten met zijne Raden eene beslissing te
nemen. Er werd dikwijls beraadslaagd over de kwestie die
wij al naar aanleiding vau Both’s instructie hebben aangeroerd
of men de handelaars uit den archipel: Maleiers, Javanen,
Makassaren, zou verbieden (zooals Bewindhebbers verlangden)
in de speeerij-eilanden handel te drijven. Een van de heftigste
tegenstanders van dezen maatregel, was Steven van der Haghen.
Het doet ons goed, in een tijd dat men meende de inlanders
tot alles te mogen dwingen, althans n man te hooren vragen:

1

Zie mijne ,Europers in den Mal. archipel, Se gedeelte 4e hoofdstuk.
2 Zie aanteek. 2 hierachter.

N. ER 1.                                                                              u.
