VI           INLEIDING.

De Engelschen, niet onbekend in den Archipel sinds de
vrijbuiterstochten van Drake, Cavendish, Lancaster, hadden
op het voorbeeld der Nederlanders een handelscompagnie op-
gericht die in 1601 voor het eerst een eskader naar Indi
uitzond. Ook zij hadden zich het eerst te Bantam gevestigd
en van daar uit den oostelijken Archipel bezocht. Waar zij
forten en een scheepsmacht der Hollanders vonden was het
dezen niet moeielijk gevallen hun het drijven van handel te
beletten, maar in de Banda-eilanden gelukte dit niet. Ook
schijnt het dat hier de Hollanders zieh den haat van Moham-
medaansche priesters van de machtigste partij, Lontor en Nera,
op den hals gehaald hadden. Deze, door de Engelschen met
geschenken en hooge prijzen gewonnen, wilden nu met de
Hollanders niet meer te maken hebben. Er was dus geen
uitweg: wilde de Compagnie het monopolie bezitten dan
moest het de Bandaneezen des noods met geweld worden af
gedwongen. Zoo luidde ook de last van Bewindhebbers aan
den admiraal Verhoeff, die in April 1609 eene aanzienlijke
scheepsmacht voor Nera vereenigde en met het bouwen van
een fort op dat eiland een aanvang liet maken. Wat de
Bandaneezen met de wapenen niet konden verhinderen, zochten
zij door verraad te verkrijgen. Verhoeff en eenigen der zijnen
vielen als slachtoffers van hun goed vertrouwen. Maar het
fort werd voltooid en het gelukte de Bandaneezen niet, hoewel
zij met vereende krachten de Hollanders bestookten, hen
daaruit te verdrijven.

Met dit fort evenwel was niet alles gewonnen. Kon men nu daar-
mede al de middengroep, Groot-Banda en Nera beheerschen, de
meer afgelegen en door wind en stroom moeielijk genaakbare
eilanden Ai en Run bleven vrijplaatsen voor andere hande-
laars, en de Hollanders bespeurden weldra dat de meeste noten
langs dien weg in handen kwamen der Portugeezen en Engelschen

1 Documenten bl. 9,
