262

eenichsints wiert geconfirmeert bij een Maecassarse joncke, die op
Loehoe quam, doch Godt sij loff dat anders zij gesuccedeert. Alle
welcke bovengemelde conspiratie mijn concept, ten aensien dit jaer
een groot mousson van ontrent 1000 bhaer voorhanden was, eenich-
sints dede wederhouden, opdat door soodanige procedueren soo treffe-
lijeken gewas niet in hasard en souden stellen om dese saacke, die
mij dochte in dese gestalte wel uytstel mocht lijden buyten merckelijck
nadeel. Derhalven resolveerden de gantse cust van Ceram te be-
soecken, sonder soo ick het verbij conde eenige hostiliteyt te ge-
bruycken, alwaer den meesten deel wel affquamen met vereeringe
van vruchten, bocken ende verkens, uytgesondert die van Lato,
Holoy ende de helft van Kelquepoutte. Die van Camarien, Rommalayo.
Macaricca, Amahe, Sauco ende Tommelau quamen altsamen wel aff
brengende vereeringe ende bekenden wel dat sij onder den coninck van
Hollant stonden, dan sij allegeerden dat sij niet machtich en waren
Kymola ende consoorten te wederstaen, belovende dat ingevalle wij haer
costen bevrijden voor den overlast soo Kymola haer dreychde te doen,
datsij den Coninck van Hollant haren Heere gehou ende getrou souden
blijven. Dan soo lange wij sulex niet en deden soo waren sij te swack
om ditto Sabadijn te wederstaen. Mede quam op Tolute met de honie,
welcke negrij noyt onder de Portugiesen off imant anders en hadde
gestaen, de weleke inden eersten weynich waren omme aff te comen,
doch daernaer quamen aff, wesende ontrent 300 gewapende mannen,
medebrengende tot eene vereeringe 2 bassen ende eenige eetwaren,
haer excuserende dat sij niet eer affgecomen en waren, overmits
sij ons niet en kenden, haer beclagende, dat sij bijcans ten rooff
van alle man saten. Van deene sijde wierden sij gequelt vande Oli-
sivas ende vande andere sijde van Olylymas. Waer op haer voor
antwoorde gaf dat onse maniere van doen niet en was dat wij quamen
om de luyden ofte onse onderdanen overlast te doen, met grote
schenckage te eysschen alsoo onsen Coninck geen goet gebreck en
hadde, schenckende haer haer bassen wederomme nevens 5 ofte 6
cleeden, dewelcke siende de onverwachte cortoisie die haer geschiede,
seyden dat sij wel sagen dat wij andere luyden waren als Kymola
ende consoorten ende dat sij haer als alle Olysivas onder onse be-
scherminge wilden begeven, eyssende tot dien eynde de princevlagge,
sweerende op haer maniere ons gehou ende getrouw te sijn ende
