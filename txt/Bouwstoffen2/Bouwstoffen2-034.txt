XVI           INLEIDING,

met welk recht wil men dien handel verbieden De inwoners
kunnen de inlandsehe kooplieden niet missen, want zij brengen
hun rijst, zout, kleederen en veel andere dingen die zij noodig
hebben. Zijt gij bevreesd dat zij specerijen vervoeren, welnu,
neemt hun die af, en wilt gij de lieden zelf van ’t noodige voor-
zien, zorgt dan dat gij tegen de inlandsche handelaars kunt ,klad-
den (even goedkoop verkoopen als zij). Maar zoolang dat
niet mogelijk is, zoudt gij door ’t verbod van inlandsehen
handel u alle inwoners van den archipel, tot vijanden maken,
want gij neemt hun het brood uit den mond . Gelukkig stond
Van der Haghen in zijn gevoelen niet alleen; ook Reael en
anderen waren van zijne meening, en men besloot dus aan
den wensch van Bewindhebbers geen gevolg te geven. Maar
men meende dat de realen van achten, het betaalmiddel van
de Compagnie, een lokaas voor de inlandsche kooplieden was,
en wilde nu beproeven de soldaten allengs in plaats van met
contanten met ruilmiddelen te betalen. Deze proef vond echter
zooveel tegenkanting dat men haar voorloopig weder liet
rusten.

Wij zouden wel willen weten hoe Van der Haghen gedacht
heeft over een ander besluit dat tegelijker tijd door Gouverneur-
Generaal en Raden genomen werd. Kort te voren hadden de
Hollanders het eiland Siau bezet, dat halverwege tusschen de
Molukken en Philippijnen lag en een veilige ankerplaats bezat.
Voor de Spanjaarden was deze natuurlijk niet zonder gewicht,
maar in hun benarde omstandigheden konden zij niet verhinderen
dat de Hollanders er zich van meester maakten en eenige be-
zetting in het fort achterlieten. Reynst, die alleen de noodigste
forten wenschte te behouden, liet den Raad besluiten dat die be-
zetting weder gelicht zou worden; maar, om te beletten dat de
Spanjaarden voortaan eenigen dienst van de Siauwers hadden,
bepaalde men nu tevens, dat men de laatsten zou bewegen,

1 Zie Documenten, bl. 215, 216, 226, 227, 231.
Zie Documenten, bl. 136, 137.
