INLEIDING,           XXXVII

worden gemaakt en de loge tot een ,volkomen fort ’ opgebouwd,
sterk genoeg om alle vijanden te weerstaan.

Aanstonds werd daarmede voortgang gemaakt. De Javanen
zagen het met leede oogen aan en gingen nu ook van hun kant
aan ’t werk, om aan den kant van ’t fort verdedigingswerken
op te richten. Toch was de verstandhouding nog vriendschap-
pelijk gebleven, toen den 8 December 1618 een eskader onder
bevel van Thomas Dale de Engelsche vloot, die te Bantam lag,
kwam versterken. Dale had in last de schade die zijne land-
genooten door de Hollanders geleden hadden op hen te verhalen,
en aarzelde niet een Hollandsch schip te vermeesteren, dat ge-
Jaden van Patani terugkwam. Toen Coen hiervan verklaring
vroeg, antwoordde Dale dat hij het bij dat eene schip niet zou
laten, maar met zijn geheele vloot te Djakatra zou komen om
de Hollanders te verjagen. Coen had juist een deel van zijn
volk naar Ambon gezonden, omdat de Engelsechen hadden
voorgegeven met alle macht daarheen te zullen gaan, en had ook
slechts over een vijftal schepen te beschikken. Maar hij verloor
den moed niet. Toen ook de Engelschen te Djakatra hunne loge
begonnen te versterken, liet hij die aantasten en verbranden.
Thans kozen de Javanen de partij der Engelschen en begonnen
het Hollandsche fort uit bunne bolwerken te beschieten. Den
30 December stonden de onzen op het punt een uitval te doen,
toen zij de Engelsche vloot zagen aankomen. Coen begaf zich
nu dadelijk scheep, en den volgenden morgen voer hij met
zeven zeilen de Engelschen , die elf zeilen sterk waren, te gemoet.
Den 2 Januari 1619 raakte men slaags; na een hevig gevecht
van drie uren hielden de Engelschen af. Doeh den volgenden
dag kwamen zij met drie zeilen versterkt terug. De onzen waren
door gebrek aan kruit genoodzaakt te wijken. Toen namen
Coen en de zijnen, door den nood gedrongen, het besluit om,
liever dan gevaar te loopen de schepen, waarvan sommige
zwaar geladen waren, te verliezen, zich terug te trekken naar
Ambon, om later met de geheele vloot terug te keeren. In het
