LIV            INLEIDING.

IN.

De heer De Jonge heeft ons Jan Pieterszoon Coen het eerst
in zijne uitstekende hoedanigheden leeren kennen. Dat was een
dankbare taak, waarvan hij zich uitstekend heeft gekweten.
Niet minder dan hij waardeer ik Coens groote talenten. Het is
een lust zijne brieven te lezen. Wij bewonderen dien ruimen
en toch zoo scherpen blik, waarmede hij den geheelen handel
omvatte, waaraan niets ontsnapte wat voor de Compagnie baten
kon afwerpen. Wij gevoelen ons megesleept als hij aan Be-
windhebbers der Compagnie zijne plannen uiteenzet, als hij hen
aanspoort tot meerder krachtsinspanning, als hij hen, zijne
meesters, met harde woorden berispt over hunne gewoonte om
veel te eischen en hem de middelen te onthouden, om aan die
eischen te voldoen. Wij juichen hem toe als hij de vijandschap
van den Bantamschen Rijksbestuurder trotseert en, omringd
door tegenstanders, het moedig besluit neemt op Java een sterkte
te bouwen. En als hij tegen zijn zin genoodzaakt wordt met de
Engelsehen samen te werken, zien wij met vreugde hoe zijn ijver
niet verflauwt, hoe hij de Bewindhebbers tot dubbele krachts-
inspanning opwekt en tracht, door uitbreiding van handelsgebied
te herwinnen, wat men door die vereeniging mocht verloren hebben.

Dat alles, ik herhaal het, eischt onze oprechte waardeering.
Maar het mag ons niet de oogen doen sluiten voor het onrecht-
vaardige, barbaarsche, huichelachtige in de handelspolitiek die
in Coen om zoo te spreken haar incarnatie vond. Want wat
hij ook later voor vrije-handels-plannen mag gekoesterd hebben,
het monopolie heeft geen hartstochtelijker voorstander gehad
dan Coen. Zijne brieven en zijne handelingen zijn daar om het
te bewijzen. Ter wille van het monopolie verloochende hij alle
hooger rechtsgevoel, alle eerlijkheid, alle menschelijkheid. Ter-
wijl zijne meesters, verschrikt over de stipte uitvoering bunner
bevelen hem toeriepen: Laat het genoeg zijn zou uis, indien
