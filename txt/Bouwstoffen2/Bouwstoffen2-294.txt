212

met gelijeker hant de rebellen te dwingen af te comen ende tot ge-
hoorsaemheit te brengen, maer en heeft Hytto daer inne niet eens
willen kennen. Men kan wel dencken dat hem sulckx niet wel en
heeft behaecht, also hij den oorloge tegens die van bouen, sonder
hem die sake eens te kennen te geuen. bij de handt genomen heeft,
want voor mijn afscheiden van Amboina a, 1605, doen ick Houtman
daer als Goeuerneur liet, hadden wij veel redenen met capitein Hitto
ter sake van buitenlansche viandeu ende binnenlansche twisten ende
beroerten, daer de landen van Amboina mede mocht(en) beswaert
ende geplaecht werden, dat in sulleken gevalle den goeverneur
Houtman ende capitein Hytto souden te samen spannen ende een lijn
trecken, den eenen sonder den andren niet attenteren, maer gelijck
den oorloge bij der hant nemen ende te samen wtvoeren, de vianden
so wel van binnen als buitenlants te resisteren ende den oorloge ten
eynde brengen. Maer â€™tblijckt dat den goeverneur Block Martenss.
noch Gasparus capitein Hytto niet en hebben willen kennen in so
een sware sake, daer se nochtans opt leste grote moyten hebben
gedaen om in dese sake van rebellie hulp ende assistentie van hem
te hebben, doch door mine onderrichtinge, eer dat ick van Ambona
scheide om met de vlote naer de Moluques te gaen . Iek mene dat
se mij doen ick metten generael Reinst in Ambona geariveert was
van Hytto seyden tgene dat ick nu niet al en geloue.

Tgaet nu inde          maent dat ick in Amboina arriveerde
ende wel scherpelieken vernomen naer Hyttos doen maer beuinde dat
hij noch den seluen man is ons thoe gedaen gelijck hij was a. 1605
doen ick van hem scheide om naert vaderlant te gaen, doch is een
Mahometist gelijek hij doen oock was, die sijne secte soeckt te ver-
breiden, daer alle Mahometisten om arbeiden, ende als hij hem daer
inne te buiten gaet moet hem geseit werden daert op staet.

Tware te wenschen dat Gasparus hem also niet en had laten ge-
bruieken voor een tollick ende postpeert, drauende sijn meesten tijt
ouer bereh en dal, maer sijn kercke die hem beuolen was hadde
waergenomen, so en ware tChristendom hier so niet vervallen ende (hij
zou so veel opsprakens niet hebben als hij nu doet, want hij van witten
ende swarten seer onbemint is; nimant in Amboina hout yets van

1 in den zomer van 1616,
