324

ende seer loffelijcken iver die V. B. E, tot de selve heeft hopen wij
door Godes genade niet te veronachtsamen.

Iek hebbe de discipulen die alreede gebruyckt worden sijnde 10
int getal volgens V. E.E, ordre ieder een vereeringe gedaen van
een gingam, daer voor sij V. B. E. ten hoochsten sijn bedanekende,

.   .   .   .   .   .         .   .   .   .   he   .   .      .   .

Hier vooren, daer vande Ternatanen vermane, hebbe vergeten
te verhalen hoe dat ten tijde dat iek op Bouro was van een vande
Orangcays verstaen hebbe, die onlangs in Ternaten geweest hadde,
dat hij in de bitcharinge vanden Koninck van Ternaten geweest
was ende aldaer gehoort hadde dat bij hunluyden besloten was
dat sij souden trachten alle haer volek bij den anderen te brengen
ende alsdan ons, te weten de Hollanders overal te verdrijven soo
wel hier als inde Moluquos, dat volcomentlijek geloove hare ge-
negentheyt wel soodanich soude wesen, soot haer aende macht niet
en ontbrake. Dan Godt de Heere, die een beschermer sijns volex
is, sal ons voor hare loose aenslagen behoeden ende dien godtloosen
hoop verdelgen. Het is voor seecker te houden, als wanneer den
Koninck van Ternate sal verstaen hebben onse proceduyren alhier
jegens de plaetsen die hij soo geusurpeert hadde met sinistere mid-
delen, dat hem sulex ten hoochsten sal verdrieten ende misschien wel
onbedachtelijck iets jegens ons soude mogen attenteeren met bedroch
oft verraet. Derhalven soot de gelegentheyt aldaer het toecomende
jaer mocht gedoogen, dienden malcanderen volgens V. E. E. voorich
concept het vier wel wat naerder te leggen ende sien oft den stant
van Amboyna int geheel costen verseeckeren. Iek houde voor seecker
ingevalle wij eens tot de wapenen quamen dat alle aenhanck, die
hun nu eenichsints volcht, gants ende gaer souden affvallen. Hittoe
salt mijns bedunckens wel met de sterckste houden, ende als wij
de nagelen van Hittoe ende Larricque hebben, ten aensien de E.
Heeren Meesters ende V.E. E. sijn schrijvende datter dient sorge
gedragen datter niet meer als 1000 bhaer en connen geconsumeert
werden, soo souden de nagelen, soo hier op Hittoe, Larricque ende
de eylanden vallen, suffisant wesen. Ondertusschen moest hier cleyn
vaertuych gehouden werden, waermede men cost verhinderen dat sij
geen nagelen en vervoeren, dat principalijek door de Alfoures te
wege soude connen gebracht werden, die moesten maken dat sij de
