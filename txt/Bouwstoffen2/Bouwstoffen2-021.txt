INLEIDING.            Vv

bracht dat zij noch van Malaka noch van Manila iets meer te
vreezen hadden. Dit verzuim had voor hunne bondgenooten de
noodlottigste gevolgen. Onvoorbereid op een aanval, konden zij
de Spanjaarden uit Manila niet beletten in 1606 de onde Por-
tugeesche vesting op Ternate te veroveren en zich daar en op
Tidore te versterken. Sultan Sahid werd naar Manila wegge-
voerd en de Ternataansche scheepsmacht grootendeels vernietigd.
De meeste Ternatanen vluchtten naar Halmahera en andere
eilanden. De Tidoreezen en Spanjaarden waren thans meesters
in de Molukken.

Dan, niet lang duurde het of de Hollanders wisten althans
ten deele hun verzuim te herstellen. Twee forten werden door
hen op Ternate aangelegd om de bewoners in staat te stellen
naar hun eiland terug te keeren en nagelen te plukken; het
voornaamste nageleiland, Makian werd veroverd en bezet, en
het fort op Batsjan aan de Spanjaarden ontnomen. Toen dus
in 'thegin van 161 de gouverneur der Philippijnen Don Juan
de Silva, in de Molukken verscheen, vergezeld van den Sultan
van Ternate, met wiens hulp hij het volk voor zich hoopte te
winnen, vond hij zijn tegenstanders te goed versterkt voor een
coup de mainâ€™ en moest onverrichter zake naar Manila terug-
keeren. De Ternatanen wilden hun Sultan gaarne terug hebben
 zijn zoon en opvolger Modafar was een nietswaardige ,
maar van de Spanjaarden waren zij niet gediend.

Naast de Molukken en Ambonsche eilanden, het land der
kruidnagelen, was het land der muskaatnoten, de Bandagroep,
destijds voor den handel het gewichtigst. De bewoners waren
Mohammedanen, even als elders in twee partijen verdeeld,
maar eenig waar het gold de vreemdelingen te beletten zich op
een hunner eilanden te versterken, wat zij dan ook nooit aan
de Portugeezen hadden toegestaan. De Hollanders hadden er
factorijen mogen vestigen, maar het was hun niet gelukt de
Bandaneezen het monopolie af te dwingen, te minder sinds hier
in 1602 nieuwe mededingers waren opgetreden.
