"227

Cambello, Leside ende Eran met dat geheele landt den Tydorees
met den Spangiaerts hebben toegeuallen, want sij meenen alsdan
van ons ontslagen te wesen ende vrij te sijn van alsoo geplaecht te
weesen.

Iek hebbe V. Ed. tvoorleden jaer geaduiseert hoe dat men de
vremdelingen sal weeren, tweleke niet met gewelt en moet gedaen
werden, maer met goeden witten rijs te brengen, peper, sout ende
andre dingen diese noodich van doen hebben, daer men als dan met
cladden moet tegen de vremdelingen, ende maecken dat het landt
bij tijts geprouideert werdt, ende niet opt leste alst monson verwait
is, ende comen alsdan met verstickten swerten rijs diese in Ambona
niet en meugen, want hebben veel lieuer haren witten sagu als soo-
danigen rijs als wij gemeenlicken, maer principalicken dit jaer, ge-
bracht hebben. Hier mede meen iek dat V. Ed. genoch veraduerteert
sijt (wat) tstuck van de vremdelingen met de wapenen van Ambona te
weren aengaet. Ende daerbij persisterende, houdt voor seeker dat
wij de nagelhandelinge verliesen sullen, tweleke ick niet gerne soude
begeren te sien, dat de Compagnie door onse gierheyt soo grooten
schade soude comen te lijden. Iek ben oock een participantgen, die
vant profit oock wat genieten soude, en ben ooek de gene die tlandt
mijne tweede reyse geconquisteert hebbe, met perickel van lijff ende
goet te verliesen. Hoe wel ick daer niet van te bet en sij soo en
soude ick nochtans niet gerne sien dat men alsoo verbrodsen sonde
ende te meer nu datse verlangen na den viandt, Engelsen ende
Franeen, diese weten al sterek int vaerwater sijn, daerse al na hopen
om ons te plagen ende bederuen. V.Ed. sullen belieuen te letten op
HELBAGGRO Ie Cm oe ata ie erdee Sr, vaert Vane gr MEL ESE ADA

Belangende den Godtsdienst ende Schole in Ambona, is Godt loff
weder florerende, Wij hebben van Bantam vereregen een fijn jonck
man tot eenen predicant genaempt Sebastianus Dancker ' daer wij
een goet contentement off hebben. Wil hij soo voort als hij begonnen
heeft, salt int stuck vande religie in Ambona wel gaen, ende met
den schoelmeester sal oock wel sijn. Wij meenen neffens hem te ge-
brucken Domingo, den quant die(n) Houtman int lant bracht voor
sijnen dienaer, want tis nu een fijn joncman, van goet naturcel. Is

1 Danckaerts,
