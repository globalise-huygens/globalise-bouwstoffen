98

violeert, vermits de naturelen ende inboorlingen tot alles quaets sijn
instigerende, soeckende alle de omliggende christenen van ons aff
te trecken, tot grooten naedeel van ons ende d'omleggende plaetsen
onse geallieerden ende vrunden. Is aldaer oock gebleeuen eenen
Paep, die seer veel quaets onder alle de Christenen es doende, haer
teegens de Hollanderen opmaeckende, ende veel dingen te kennen
gevende, als dat hare armade van Mallacca sal commen en dier
gelijeke, waer inne daer nae noch verstijft sijn geworden door de
compste van Francisco Fernandes Capn Lau hier in Solor geweest,
die meede wuyt Casteel is verdreuen ende naer Mallacca vertrocken,
van waer weeder met noch een Paep in Solor is gekeert. Door sijne
compste als hier te vooren in grooten aensien geweest sijnde ende
een ieder veel dingen wijs maeckende is seeckre plaetse genaempt
Carma , dat Christenen sijn ende met ons vreede hadde gemaeckt,
hem weeder toegevallen ende haer teegens ons gelevanteert ende
opgeworpen, onse vrunden vijantlijck aentastende, de slauen ende
kinderen van onse Neederlanders hier getroudt sijnde aldaer te
houden sonder deselue weeder te willen geeuen, ende andere dier-
gelijeke groote misbruycken bij haer teegens tgemaeckte contract
begaen, niettegenstaende vruntlijck aen haer hebben doen versoecken
omme deselue weeder te willen senden. Ouer allen twelek clachte
gevallen sijnde, omme sulex te willen remedieren, is den Gouuer-
neur Adryaen vanden Velde naer voorgaende resolutie beneffens
Melis Andriesz. schipper vant jacht de Halve Maen ende seeven oft
acht en twintich Hollanderen soo wuyt tfort als tjacht met noch
eenige Mardickers ende andere naer de voorsz. plaetse gegaen omme
de selue als vyoleerders vanden gemaecten vreede te straffen, ende
sijn soo in haer dorp dat een weynich te lantwaert in is leggende
gecomen, daer sij eenige vande principalen ende andere hebben
gedoot, sonder dat iemant vande onse daer over beschadicht is ge-
worden, sulcx dat tvoornemen waeromme den Gouuerneur vtgegaen
was voleomentlijcken is volbracht geweest. Maer soot scheen daer
meede niet te vreeden sijnde, heeft niet willen afftrecken, niettegen-
staende hem sulex vanden Luytenant Verhouven ende noch een

1 Karmang op Adonare of Serbite, welk eiland ook onder den naam Solor
begrepen werd.              :
