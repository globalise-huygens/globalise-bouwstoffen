229

H.

Brief van den Sultan van Ternate aan zijn Stadhouder
Kimelaha Sabadin op Ambon.

Ayja Kemilaha hooft in Ambona, mijn brief voorleden aen V ge-
sonden, door mijnen dienaer Saraffy, is den inhoudt geweest, als
dat ick alsdoen mijn dienaer Saraffy aen U Kemilaha hooft van
Ambona gesonden hebbe, ende aen die Sengadie vande Oullilymas
ende Oullisiuas alte samen, als namentlijck Hytto, Louwo, Lesside,
Cambelle. Iek hebbe versocht als dat ghij mijn wilden stuiren ge-
weer voor mijn corcoorre met sijn toebehooren, ende de Tarnatanen
hare kinderen. Het twelcke ick alte male aen mijnen dienaer Saraffy
beuolen hadde; dan het is geluckt, als dat ick een weinich geweer
geeregen hebbe, ende oock een ofte twee vande Tarnatanen hare
kinderen, maar het toebehooren en hebbe iek niet geeregen. Oock
hebbe ick verstaen van mijnen dienaer Saraffy, als dat ghij mijn
hebt doen weeten, als dat aldaer in drie monssons geenige coop-
luyden ofte eenige joncken meer geweest zijn. Is alsoo mijn dienaer
Saraffy wederomme gecomen ende heeft mijn wederomme U Oulily-
mas ende Oulisiuas antwoort gebrocht, willende daer mede te kennen
geuen, als dat soo wanneer mijn dienaer Saraffy wederomme wilde,
dat alsdan Sengadie Lesside soude meede gaen. Soo is nu als dat
Sengadie Lesside alhier met mijnen dienaer geluckich gecomen is
geweest, ouermidts ick verstaen hebbe, dat daer volk gebreck was,
Iek soude U wel met die Sengadie Lesside wederomme antwoort
stuyren maer die Ambonese maniere is alsoo, dat sij niet en hooren
naer Kemilaha, ofte noch naer Sengadie, Olilymas ende Oulisiuas.
Hebbe alsoo derhaluen U met een woort doen ontbieden, ouermidts
ghij het selfde niet en weet naer te comen, maer ick segge U alleen
U manieren, ouermidts ick ende de Hollanders een accoert hebben
gemaeckt, alleenlick vande nagelen, ten tijden van Matelyef doen
hij mij belooffde geenige Moorsche coopluyden te verwerpen. Oock gij
Kemilaha op Ambon ende Sengadie, Oulilymas ende Oulisyvas, ghij
luyden weet die manieren vande Jauanen ende Maleyen eertits. Wilt

1 Zie de vorige blz. onderaan,
