179

anderen. Den Hollantschen Leeuw die wel 3 ofte 4 mijlen van Vlis-
singen was, vele van zijn volck op de joncken sijnde ende zeer be-
lemmert met de voors. joneken, sulex dat hij qualijcken met haer
ouer wech conde, siende dat Vlissingen met den vijant doende was,
dede sijn best om in alder ile bij hem te coomen, dan conde zulex
nae zijn wensch niet effectueren, vermidts de voors. joneken haer
niet tzewaert en wilden begeuen, waerom hij gedwongen was weder
nae de wal te lopen. T welck die vant schip Vlissingen ziende,
sijn hem des nachts gevolcht omme de voors. joncken seguerlijck
te helpen bewaeren. Den 25 des morgens met den dach sach Vlis-
singen den Hollantschen Leeuw in lij van hem ende het Spaens
gallioen noch beneden de Leeuw, alwaer Vlissingen nae toeliep ende
een schoot dede, daar uyt den Leeuw verstondt dat hij den vijant
in lij van hem hadde, die oock sijn best dede om bij hem te coomen.
Doch den vijant siende dat hij van 2 schepen naergejaecht, ende
daachs te vooren van Vlissingen niet nae zijn sin getracteert was
geweest, dede sijn wterste debvoir om de wal te crijgen, dan wert
door de Leeuw achterhaelt die hem ooek al seylende van achteren
soo tronff gaf dat genootsaect was, (heel leek sijnde, ende de pomp
staach gaende) nae de wal te loopen, die oock ontrent den avont
met staende seylen tegens de grondt aen liep, het welek de Leeuw
siende, op 50 vadem bij hem anckerde, daar Vlissingen door stilte
niet bij comen conde, diet oock den gehelen nacht onderseyl hilt,
blijvende den Leeuw dien gehelen nacht sonder iets uyt te rechten
bij den vijant liggen. Des morgens vrouch den 26e heeft den vijant,
die des nachts met hare chaloupen alle aen landt gevlucht waren,
ende (soot schijnt) maer eenen ouerloper ofte gevangene duytsman
int gallioen gelaten hadden, â€™t eruyt in den brandt gesteecken ende
alsoo laten springen, welcke voors. Nederlander daer naer bij den
onssen (zeer deerlijek gequetst zijnde daer hij corts daer off sterff)
int voors. schip is vonden liggen, doch conden vermits zijne quetsure
(waer door hij meest berooft van sinne was) geen reden van hem
crijgen, ende sijn alsoo, nemende daer nae noch eenige joncken,
waer mede zij hare scheepen volladen, nae Japan gelopen.

Den iten Augusty verstonden wij uyt eenige Japonnesche joncken,
die uyt Manilha quamen ende in Langesacque arriueerden, dat den
vijant in dese slach ontrent 30 ofte 40 gevangens vande onse hadden
