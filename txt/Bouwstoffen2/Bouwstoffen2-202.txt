120

te laten vallen, zulex datmen het jacht den Neptunus, dat bij den
vijandt lach, ende hem zeer cloeckelicken weerde, nyet en conde
assisteren, Tegen den auont eregen wij een cleyne coelte daermede
de andere schepen bij de wercken geraecten, doch nyet zoo naer als
gresolveert was. Wij hadden goetgevonden dicht bij des vijandts
schepen te zetten, doch nyet te aborderen, alsoo voor ons nyet doen-
liek was aende lantsijde van des vijants schepen te comen, mits
tweleke de vijant, in noot sijnde, zijn schepen lichtelieken in brandt
zoude steken, ende het leven met prauwen salveren, waerdoor onse
schepen aen boort liggende groot perijckel van brandt zouden lopen.
Onder tusschen is altemet een schoot opten vijandt geschoten, ende
waren alle den nacht besich om de schepen bij den vijandt te corten,
doch te vergeefts. Middelburch raeckte opten staert vant recijff vast,
doch zonder schade. Des anderen daechs voormiddachs was her stock-
stille ende hebben ten wederzijden dapper geschoten. Den vijandt
voer met galiotten ende prauwen aff ende aen zijne schepen, ver-
verschte zijn volck, haelde de gequetste ende doden ende dede veel
quaets met- twee stucken, die hij op Ilha das Naos geplant hadde.
Wij hadden geerne aenden man geweest, doch en conden mits de
stilte nyet voort geraken, ende zouden al te vergeeffs gearbeyt hebben ,
ten ware ons een eleyn luchtgen naer den middach bijgeeomen hadde ,
daermede ick belaste zeyl te maken. Het jacht den Neptunus ende
het schip de Sonne waren eerst onder zeyl, de Sonne settende het
dicht bij des vijandts Viceadmirael, mits twelek de vijandt uyt alle
de drye schepen in groten getale overhoop overboort gesprongen
ende naer landt geswommen is, doch opten Admirael bleeff noch
eenich volek, alsoo de schepen mits de stilte dye ons overquam nyet
en conden voortgeraken, dyet zelue ten laesten in brandt gesteken ende
hebben laten springen. Eenige boots roeyden aenden Viceadmirael
ende het derde Galioen, doch zonder ordre ende haelden de vlaggens
daer van. Den Viceadmirael raeckte terstont oeck aen brandt,
van eenige poppen dye int schoverseyl geleyt waren, doch en is
nyet gesprongen, tzij datter weynich eruyts in geweest is oft dat het
leech onder water heeft gelegen, alsoo dese schepen boven maten
doorschoten ende doornagelt waren. Het derde galioen behyelden wij
inne met vijftyen gevangenen, te weten elff Portugesen ende vyer
swarten, ende hebben alle den nacht ende dach daer uyt gelicht
