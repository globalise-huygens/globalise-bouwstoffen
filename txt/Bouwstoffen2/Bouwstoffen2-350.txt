268

ende t' jacht Amboyna gecomen was, dat geschiede door versoeck
van ouse onderdanen die eenichsints schenen bevreest te wesen,
allegeerende dat die van Loehoe niet en waren te vertrouwen, alsoo
sij bij tijden van de Portugijsen onder pretext van bitcharen hare
voorouders hadden vermoort. Wijders vraechde haer waer dat alle
de Orancays waren vande omgelegene plaetsen, daer op sij antwoor-
den dat de principaelste daer present ende sommige al vertrocken
waren. Derhalven hebbe haerluyden voorgehouden, dat naerdemael
sij mij weynich off niet en hadden te seggen, dat 't geene haer te
seggen hadde in weynich woorden soude besluyten, al hoe wel tâ€™
gevolch van grooten gewichte was, sijnde in substantie dat al eer
iek bij haerluyden beroepen was, ordre hadde van U. E. E. om
eens ende voor al haer aff te vragen of sij van meyninge waren
restitutie te doen van alle onse plaetsen gelegen op de cust van
Seram, ofte niet, alsoo U E.E, niet en verstont, dat men soo met
ons soude handelen van eerst de cust van Seram naer haer te trec-
ken, springende van daer op Hatuwa ende soo voorts op Noussalau,
haer tot meerdere voldoeninge voerlesende eene attestatie waer van
U. EB, BE. de copie gesonden hebbe, die bij meer als van 50
van de principaelste Orangcays was beedicht ende onderteyc-
kent, bij deweleke alle onse onderdannen op de custe van Seram
bekenden dat sij onderdanen vanden Coninck van Hollant waren,
Doch alles wiert bij hunluiden als van onweerden gehouden, alle-
geerende datter eenige vande Orangcays vande custe van Seram waren
ende dat men die soude laten comen omme haer te vragen off sulex
oock soo was, daer inne verwillichde, alsoo ick wel wiste dat eene
gerechtige sacke mainteneerde. Onder de welcke was eennen Lebee
Pattole, hooft van Amahe, den welcken eerst ontkende dat hij noyt
jegens mij geseyt en hadde dat hij vassal vanden Coninck van Hollant
was, niet jegenstaende hij selfs mondeling ter presentie ende over-
staen van meer als 500 man, waer van der noch 10 oft 12 present
waren, sulex tegens mij bekent hadde. Den weleken sich overtuycht
vindende, seyde daer nae, dat hij sulcx uyt vreese geseyt hadde,
waer over hare valscheyt heftich bestrafte, seggende dat alle be-
droch, leugen ende ongerechticheyt bij haer gepleecht wierdt, ge-
doogende dat een soo meyneedigen schelm mij in soodanige vergaderinge
met onwaerheyt sochte leugenachtich te maken, welcke deseere (sic)
