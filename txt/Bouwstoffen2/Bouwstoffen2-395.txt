313

bij den hoeek van Goele goele, alwaer ick 3 corcorren gewaer wiert,
weshalven Westerman ende den tolek met een lichte pracuw ende
een vredevaen derwaerts sont omme haer te verpreyen, de weleke
bij de wereke comende gaven datelijek vier op d'onse met hare bassen
ende roers, sulex dat onse praeuw genoech te doen hadde dat hijt
ontvluchte, soo cort quamen sij hem achter sijn garen, waerover
datelijek (alsoo ick doen ter tijt wel de eerste was) liet wthalen
omme onse praeuw te assisteeren. Dan de drie corcorren (niet jegen-
staende sij voleomen onse Hongy sagen) bleven even trots liggen,
die wel garen datelijck souden hebben willen aentasten ten aensien
vanden trots, dan in bedenekinge genomen hebbende dat de sonne
aen den horison was ende bij nachte met groote desavantagie soude
hebben moeten vechten, dat niet dan confuselijck en soude toegegaen
hebben, overmits inde vlote noch geen ordre gegeven en hadde, alsoo
noyt geen lucht van haer en hadde gehadt anders dan dat Capiteyn
Hittoe een seer swaer hooft hadde vande Serammers, deshalven vont
geraden aende westsijde vanden hoeck te anckeren ende des nachts
ordre te stellen op wat wijse men den vijant met de meeste avantagie
soude aentasten, alsoo voor versekert wiert gehouden dat op Goele
goule eene treffelijcke Hongy moest sijn, want anders drie corcorren
daer soo stout oft trots niet en souden derven blijven leggen. Des
avonts den Raet beroepen hebbende als capiteyn Hittoe ende d'ander
principale, de welcke voorhielt omme wat redenen den vijant niet
datelijck en hadde aengetast, ende dat op morgen vroech met Godes
hulpe sien soude oft die van Seram soodanige soldaten souden wesen
als sij befaemt waeren. Maer de moet was bij de Ambonesen oft die
van onse Hongy soo cleyn dat, ten ware door vreese van mij geweest,
souden al te samen doorgegaen hebben, alsoo een ieder wiste bij te
brengen hoe die van Seram noyt en waren overwonnen van geenige
Coningen ende altijt de oplage gehadt hadden. Doch wij animeerden
haer ten besten mogelijck, allegeerende dat de Serammers tot noch
toe met geen Nederlanders en hadden gevochten, doch door veel
persuaderens ende andersdeels door dreygementen belooffden, sij souden
met mij leven ende sterven. Weshalven ordonneerde, opdat den
vijant met het meeste voordeel souden aentasten, dat decaech, daer
3 valcoens ende 3 bassen op lagen, inde midden souden voeren ende,
van ieder sijde een vleugel maken, waervan ick de rechter ende
