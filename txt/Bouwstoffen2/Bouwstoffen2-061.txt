INLEIDING.            XLV

vertrouwden zieh niet meer op hun eiland en voegden zich bij
ben. Hierop liet Coen alle kampongs aan het strand van Groot
Banda, met de vaartuigen die men vond, in brand steken.

Na de inneming van Lontor hadden, zooals wij zeiden, de
inwoners van Poeloe Run zich onderworpen. Ook zij leverden
hun geschut en korrekorren uit, en hoewel de Engelschen het
eilandje Nailaka bij Run bleven bezetten, moesten zij aan de
Nederlandsche Compagnie trouw zweren. Daarentegen beloofde
Coen hen in hun land te laten en niet tot eenig werk te dwingen.

Bij de 800 Bandaneezen waren nu reeds naar Batavia ge-
zonden, maar hunne Orangkajas, 47 in aantal, had Coen achter-
gehouden. Wat hun lot zou zijn, was niet twijfelachtig. Na een
schijnproces waarbij hun op het getuigenis van een onmondige
en op onbewezen beschuldigingen allerlei delicten te laste ge-
legd werden , liet Coen hen allen ter dood brengen.

Met de vluchtelingen op ’t gebergte hadden intusschen Kapi-
tein Hitoe en de Orangkaja’s van Poeloe Run onderhandelingen
aangeknoopt. Maar toen hun de executie hunner hoofden bekend
werd, begrepen zij dat de Hollanders geen genade kenden, en
verkozen zij liever van honger en ellende te sterven dan zich
over te geven. Ook was dit het lot van de meesten. Vr het
spel", zoo als Coen het noemde, geindigd was, zag hij zich
genoodzaakt te vertrekken (16 Mei), maar hij had bevel gegeven
het eiland rondom te blokkeeren, opdat niemand zou ontsnap-
pen, hetgeen dan ook aan weinigen gelukte. Toen men hen
een poos daarna in hunne schuilhoeken opspoorde waren , meest
allen van honger en miserie gestorven’. De overgebleven man-
nen, die zich niet wilden overgeven, werden gedood, de vrouwen
en kinderen als slaven weggevoerd. Men rekende dat niet minder
dan 2500 personen in ’t gebergte waren omgekomen. De Hol-
landsche soldaten verklaarden dat het er , ongeloofelijk koud’

1 Vergelijk het verhaal van de verovering van Banda in de Bijdragen van
het Ind, Instituut, dl. II (1854), bl, 426.
