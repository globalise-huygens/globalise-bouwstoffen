67

anderen dach soude doen ombrengen, ende des Compagnies goederen
aenslaen, doch hopen dat al reede daer inne versie is. Tsedert onsen
laesten hebben geen andere tijdinghe van Atchijn gehat, in voegen
dat als noch pertinentelijek niet en weten, wat V. E. restanten aldaer
bedragen, maer verwachten den stant te hooren ende een goet retour.
Tis seker dat desen Coninck, als met onsen voorgaenden hebben
geseyt t, gerelascheert heeft de oppercoopluyden ende tâ€™ volck,
weleke sijn armade (Joor ingenomen hebbende) aldaer gevangen
hadden gebracht, na confiscatin vant tgene bij haer hadden ende
een sekeren rantsoen, waer van de somme noch nyet en weten, voor
de resistentie die zij den zijnen hebben gedaen, gelijck mede den
gevangen coninek van Jhoor, ende dat den onsen wederomme na
Jhoor keerende, omme met hulpe van die van Atchijn ende Jhoor
de logie weder op te timmeren, als namentlijeken Jan de Labestrate ,
Abraham Theunemans, Beekholt, ende Fredrick Kistiens, alle
oppercoopluyden, met verscheyden andere persoonen tot ontrent 20
int getal, na eenich gevecht van die van Malacca gevangen zijn;
na der hant hebben verstaen, dat de gevangenen na Goa zijn ver-
sonden, maer en hebben daervan geen recht bescheyt; mede, dat
int gevecht verscheyden persoonen zijn doot gebleven, doch en weten
nyet wie. Belangende de gevangenen inde Maldiues, ick achte dat
daer van weynich hope is, doch hebben volgens V. E. ordre gelijck
mede tot de verlossinghe van alle anderen, alsuleken ordre gegeven,
dat soot eenich sints doenelijek is wederom in vrijheyt mogen ge-
raecken.

V. BE. genomen resolutie toucherende Jhoor ecompt wel overeen
met hetgene alhier bij den Ed. heer Generael ende den Raet gearres-
teert is gelijck de heeren per resolutie sullen sien 2. Wij achten dese
resolutie zeer goet omme de bequame wel gelegentheyt vanden lande
nyett tegenstaende al daer verlooren is ontrent f 45000.

Wij hebben alhier vanden Coninek van Jhoor een missive gecre-
gen. Ditto Magesteyt beclaecht daerinne zijn ongeluck, ende zeyt
soo hij wiste dat wij hem nyet en souden verlaten ende de voor-
gaende vrientschappe wilden continueren, dat hij als dan een sake

1 Vgl. den voorgdnden brief van Coen; bl, 60,
2 Zie hieronder wat die resolutie inhield,
