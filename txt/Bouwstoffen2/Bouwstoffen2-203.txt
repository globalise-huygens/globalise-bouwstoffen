121

twaelff metale met vyer ijsere stucken mitsgaders zestieh vaten cruyt.
Wij souden des anderen daechs het weynich vivres datter inne was
mede gelicht hebben, dan geraeckte vol waters. Wij hebben gevischt
uyt het wrack vanden Vieeadmirael een ijseren stuck ende uyt den
Admirael een metalen met twee ijsere stueken, met noch een ancker
van ontrent 2000 t,

In dese slach sijn vande onse gebleven zoo voor als naer vande
quetsuren gestorven 21 oft 22 man, ende verstaen dat den vijandt
wel ouer de 200 man verloren heeft, daer onder den Viceadmirael
met eenige Capiteynen, gelijek als uyt de overgroote menichte van
schoten dye door desselffs schepen gegaen zijn wel can geconjectu-
reert worden.

Den schipper van t Jacht Neptunus genaempt Adryaen Janss is
van een vande stucken, dye op Ilha das Naos geplant waren, doot
geschoten, zoo als hij voor de jonexte mael onder zeyl was, ende
een weynich tijts daernaer heeft den schipper vant schip Middelburch
Maerten Reyerss door de zelve stueken zijn rechter been verloren.

Dese Galioenen zijn in Indyen gemaeekt ende in Maio lestleden
van Goa naer Malaca tâ€™ zeyl gegaen, met ordre vanden Viceroy
omme naer de Manillas te lopen. Zij hebben inde straet van Sinca-
pura geweest, doeh zijn wedergekeert. Benige zeggen dat se nyet
voort en hebben connen comen, anderen sustineren dat se inde Ma-
nilles nyet en hebben willen wesen, dat wel te geloven is, alsoo een
yeder vreest inde Molucques te comen. In Indyen waren noch twee
Galioenen, dye mette voorsz. vyer wat meer als een jaer geleden
tegens vyer Engelsche schepen, dye voor Suratte in een inham geset
lagen daer de Galioenen nyet en conden bijcomen , opte been geweest.
Den Admirael zont drye patachen met eenige galiotten aff, om de
Engelsche schepen te aborderen, doch zijn vande Engelschen zonder
eenige schade verbrandt. Dit was het secours van Indyen daervan
men inde Molucques zoo lange geroepen heeft. Mijns bedunckens en
hebben dye van de Manillas in langen nyet veel hulps uyt Indyen
te verwachten.

Het vaertuych dat voor Malaca hooch opgehaelt was en hebben
wij nyet connen verbranden, zoo overmits men geen roeytuych en
hadde, alsmede omdat den vijandt alle nachts met Galiotten hem
daerontrent was onthoudende,
