XXIV           INLEIDING,

Ai over te steken, toen men vernam dat vier Engelsche schepen
voor dat eiland lagen onder bevel van Samuel Castleton. Lam
had thans negen schepen bijeen en was vast besloten Castleton
tot den aftocht te noodzaken. Maar de Engelschen lieten hun
geschut vaardig maken, en het zou hier waarschijnlijk reeds
tot een gevecht zijn gekomen, indien Castleton niet tijdig den
naam had vernomen van den Hollandschen admiraal , die hem
eenmaal een grooten dienst had bewezen. Mij is zooveel eer
en courtoisie van dien man geschied , zeide de wakkere vloot-
voogd dat ik hem niet langer kan borgen maar hope nu
middel te hebben om iets op rekening in recompens te be-
wijzen". En, in weerwil dat zijn scheepsraad protesteerde,
besloot hij aan de Hollanders het veld vrij te laten en gaf aan
Lam nog nuttige wenken omtrent de gelegenheid van â€™t fort
en de wegen op Poeloe Ai, die bij de landing van veel dienst
konden zijn.

Na het vertrek der Engelschen werden de Hollandsche
troepen gemonsterd en den 6 April staken zij naar Ai over.
Voor het fort dat zij reeds eenmaal in bezit hadden gehad,
wierpen zij batterijen op. Lam, die als een wakker zeeman bekend
stond, toonde hier dat hem ook een landtocht kon worden
toevertrouwd. Hij wist de orde en tucht onder zijn manschappen
uitmuntend te handhaven, en nam achtereenvolgens vier ver-
sterkte plaatsen van den vijand in, die tot het uiterste vervolgd
in wanhoop naar het strand vluchtte, waar prauwen gereed
lagen om hem naar Lontor en Poeloe Run over te brengen. Zoo
kwam het eiland bijna zonder slag of stoot in handen der
Hollanders. Voor de Siauwers en Soloreezen was nu een be-
stemmingsplaats gevonden. Zij werden met een honderdtal
andere gevangenen op het eiland geplaatst, om de muskaat-
noten te plukken, en onder bewaking gesteld van twee com-
pagnien Hollandsche soldaten.

De Bandaneezen lieten nu weder op het groote eiland de
witte vlag waaien, ten teeken dat zij den vrede wenschten ,
