Ne

Ternataen met alle het ander volek genoechsaem werde geraden

dat hit dorp soude laten in brant steecken ende alsoo vertreeken ,
alsoo sij alreede hoorden de preparatie die t’ volck vant geberchte
maeckten om aff te comen, alle t welck hij niet achtende, hem te
seer opde musquettiers verlatende, heeft ter contrarie belast dat se
souden gaen plunderen ende alles wat int dorp was bij den anderen
brengen, soo dat se daer over meerder als derdehalff wuyr bleeuen
tarderende, ende ouersulex den vyant tijf gauen om van boouen aff
te comen gelijck sij ook met een groote macht hebben gedaen als
(sooder geseyt werde) wel 3000 sterck waren, die op d'onse soo als
sij naer strant waren marserende, met haer boogen ende pijlen sijn
aengevallen ende rontsomme besedt, twelek den Gouuerneur ver-
nemende, ende hem vindende in sijn meening bedroogen, heeft
niettemin alle het volek dicht bij den anderen versamelt om alsoo
door den vyant te slaen, dat sij met sware moeyten ende groot
perijekel van daer alle te blijuen, door de genaede Godts noch
hebben gedaen, en sijn ten laetsten op strant gecommen, niet sonder
altemael met veele wonden gequetst ende seeuen persoonen verlooren
te hebben, waer onder den schipper Melis Andriesz. met vijff sol-
daten, ende den voorschreuen Gouuerneur vanden Velde, die sijn
persoon noch tot aent water hadde gebracht om inde schuyt te
gaen, dan te seer gequetst sijnde, is nedergevallen tegens seecker
soldaet (die hem .aensprack dat nu alles scheen verlooren te sijn)
seggende dat soo wanneer Godt de menschen straffen will, soo
beneempt hij hen haere wijsheyt, ende heeft soo voorts sijnen geest
gegeuen. Het ander volck sijn al martelende inde schuyt ende prau-
wen geraeckt, sonder soo veel tijt te hebben om den Gouuerneur,
die ten deele al int water lach, meede te moogen neemen, maer
moesfen aensien dat hem t'hooft affgehouwen ende sijn lichaem aen
stucken gesneeden werde. Dit is voorwaer een groot ongeluck ge-
weest, soo omt verlies vande voorsz. persoonen, als soo veele ge-
quetsten geereegen te hebben, waermede tegenwoordich seer geswackt
sijn ende den vijant op Larentuyeke haer hooft te meer sijn
opsteeckende, practiscerende dagelijex met alle middelen om t’ Cas-
teel weeder te moogen vermeestren, daer sij seer in gestijft werden
van eenen Joost van Malen, provoost vant casteel geweest, die ouer
eenige dagen (men weet niet vt wat oorsaecke) als een verrader bij
