325

bossen niet en costen gebruycken noch veel min nagelen plucken.
De Engelsen, naer ick hebbe connen vernemen, hebben weynich
verstants mede gebracht, sulex dat sij het aenstaende gewas wel
smal mochten deelen. Sullen in soodanigen val V. E. B. ordre op
dat stuck met de Engelsen geraemt naercomen, doch naer ick hebbe
connen verstaen soo meynen sij jegens die tijt wel geprovideert te
sijn van contant alsoot gemeenelijck Januario, Februario oft later
wort eer de nagelen connen gewoegen worden, Het sal dit jaer wel
ultimo May worden eer die gewoegen ende ontfangen sijn. In welcken
geval ick achte V. E. E. verstaet dat sij niet voorder sullen partici-
peren als sij pro rato sullen gecontribueert hebben op reeckeninge
vande maentlijcke ongelden, enz. .      REE en.
Hier souden sij oock geerne aent langste eynde blijven waert sake
dat men sulex wilde gedoogen. Sij en hebben haer nu onlangs ge-
leden niet geschaemt te eysschen een derde vande impositien, soo
sij hoorden dat van meyninge was volgens V. B. B. ordre in te
voeren, daer hun soodanigen bescheyt op gaff dat sij mij naderhant
daer niet meer van gesproken en hebben. Daernaer hebben de
Engelse gecommitteerde mede wel ernstelijek aengehouden dat men
haer het vande nagelen, soo den tol vanden Coninck van Ternaten
bedraecht, soude geven voor contant, allegeerende dat sulex int
contrackt begrepen was, waerop haer vraechde oft sij niet en wisten
dat ons den Coninck van Ternaten noch soo treffelijcke parthye nagelen
schuldich bleeff ende noyt anders als met nagelen betaelt hadde,
Hierop schenen sij te willen protesteren , daer wij niet tegen en hadden ,
doch des niet jegenstaende hebbe de voors. nagelen sijnde      1,
int wapen van Delft geladen onder partije van 503868 . Wij hopen
volgens V. E. E. bevel de saken soo te dirigeeren dat de souverani-
teit door hare indringinge int minste vermindert ofte gequetst en
worde, ende soo voleomen connen vernemen dat sij eenige conspiratien
jegens den Heer oft Souveraniteit begaen , sullen int welnemen van
V. E. E. sonder wtstel recht doen naer behooren, sonder aensien van
persoonen, alsoo haer nu onlangs geleden met het ongeval vanden
corporael hier vooren aengeroert den wech geopent hebbe ende daer-

1 Open gelaten,
