.

226

doende was als met die andre correcorre gereet te maecken, want
de Cambellesen houden correspondentie met die van Tidore, ende
al van ouer twee jaren, van den tijt aff dattet fortgen op Cambello
geleit is, begonnen hebben, ende hebben oock al veel principale van
die van Louwo, Leside, Eran ende van andre plaetsen met haer die
Tydorees gesint sijn, en soucken den Coninck van Tarnaten te ver-
stooten, ende den econinek van Tydore voor haren coninck aen te
nemen. Ende wij sijn ooek geaduiseert, dat die van Louwo, Cam-
bello, Leside ende Eran vergadert sijn geweest ende pecaringe ofte
raedt gehouwen hebben om Kemila Sabadijn ende Kimela Daya af
te setten, maer om dat capitein Hytto daer toe niet en heeft willen
sijn stemme geuen ist na gebleuen. Den 28en April hebben wij tot
Banda schriuen geeregen met de fergadt van onsen Luitenant Gouuer-
neur van Ambona, die aduiseert dat de jacht Neptunus een Macas-
sersche-joneke ontrent Bouro heeft aengehaelt, daer ouer die van
Louwo, Cambelle, Leside ende Eran raedt gehouden hebben , daerse
ons volck vande lodges hebben bij geroupen, seer ontstelt sijnde, met
een groot getier ende quaet toornich gelaedt thoonende, seyden datse
restitutie vande joncke ende goederen begeerden, ende bijaldien dat
men haer geen restitutie wilde doen, datse onse huisinge ende lodges
souden aen brandt stecken, loopende met schilden ende swerden als
openbare vianden, om ende bij onse huisingen, enfijn t'is soo verre
gecomen dat wij alsoo bij de Mooren in den haet gecomen sijn datse
spouwen alse ons syen, ende den duuel met sijn moer wel souden
int landt halen om ons te plagen ende verdrijven. En tis oock waer
datse met ons veel erger conditien hebben alse met de Portegisen
deden, want inde Portegise tijden floreerdense. Doen lachâ€™t ouer al
vol joneken, die haer al brachten dat se van doen hadden, maeckten
neringe , betaelden tollen, ongelden ende ancoragie. Nu seggense dat
se van ons niet en genieten, noch profijt en hebben, maer schade,
dat wij hare joncken niet en laten comen. Iek achte datter veel van
herwaerts ouer comen die V. Ed. veel wijs maecken ende andre diet
van hier schriuen, dat men den handel sus ende alsoo aen ons alleen
soude eonnen trecken midts de vremdelingen te weeren, maer soo
wij daer bij parsisteren salt wesen als den Spangiaert seit, quien
todo lo quiere todo lo pierde, Waert saecke dattet met de armade van
Don Juan de Sylua anders geluckt ware, souden die van Louwo,
