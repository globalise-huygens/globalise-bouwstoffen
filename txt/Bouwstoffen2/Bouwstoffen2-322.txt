240

beeter gewent weesende die steile klippen als de onse, soo dat sij
eerst booven waren, doch van die van Houtomourij sprongen 5 off 6
man over de mure ende maeckten al den hoop gaende, soo dat ge-
noech te doen hadden dat haer staende hielt, ende alsoo ons eruit
en loot begost te manequeeren soo troek soetkens aff tot ons lest ge-
wonne sterckte, doende de soldaten wederomme versien van eruit en
loot, doch en was van geene meyninge, alsoo het alreede 4 uuren
naer middach was, meer te stormen overmits het volek moede en
mat was van 4 stormen so sij alreede gedaen hadden. Doch alsoo de
hooffden van onse onderdanen zeer geneegen waeren omme de victorie
te vervollegen, oft wel te seggen graech waren om den buit, al soo
iek hun die ten roove belooft hadde; de soldaten waren mede seer
graech, allegeerende dat ingevalle men haer veele tijts vergunde dat
sij haer den aenstaenden nacht verstereken souden; soo dat eyntelijck
naer veel persuadeerens hun versoeck verwillichde ende nam een
storm wederomme bij der hant, doch die van binnen weerden hun
so wel dat wij genootsaeckt waren met wel 20 gequeste so swarten
als soldaten af te trecken. Mede nam persoonlijck inspectie vande
plaetse die mij dacht sodanich te weesen, dat deselleve niet seer
lichtelijck en soude hebbe becoomen. Een halff uure voor avont sont
een partije van 300 swarten aende andere sijde vande Negrij, daer
die van Houtomoury denselleven nacht noch op wtvielen, alwaer
van weder zijden eenige doot ende gequest werden, ende wij legerden
ons inde lest veroverde sterckte des avonts omtrent den 8 uren,
in consideratie genoomen hebbende de sterckte der voorseide stadt
ende de onbequaemheyt der plaetse, wesende rontsomme besingelt
met een seer dicke muer van steenen, ende daerentegen affmetende
off al geviel dat Godt mij stormenderhant de stat liet inneemen, so
en soude toch niet meer dan een deel onnosel bloets van vrouwen
ende kinderen vergooten gewerden hebben, gemerckt de Ambonneesen
seer bloetgierig sijn onder verwonnen luyden, also de mans genoech-
saem souden ontvlucht hebben, die haer als dan souden vervoecht
hebben bij eenige onser vianden, waermede die in sodanigen gevallen
versterkt soude hebben, so en vont niet ongeraden door eenen onser
hoofden, die aldaer een suster binnen hadde, haer nochmaels onse
genade vanden lijve aen te doen bieden, alsoo mij wel bewust was,
dat haer den moet vrij wat ontsoncken soude sijn. Daer sij naer
